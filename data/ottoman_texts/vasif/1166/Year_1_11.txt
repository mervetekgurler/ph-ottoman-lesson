Nakl-i Hümâyûn be-Sâhil-serây-ı Vâlide Sultân
Feyz-nâmiye-i behâr deşt ü sahrâyı nümûne nümây-ı gülzâr eylediğine binâ‘en, tab‘-ı hümâyûnda nakle hâhiş ve şevk-i cevelân ve darîh-i hazret-i Hâlid etrâfı bu evânda ahad-i çârum-i cinân-ı610 cihân olduğundan gayri, iftitâh-ı nakl o mahall-i feyz-bahş ile hâsıl olmak kasdıyla işbu recebü'l-ferdin on üçüncü pençşenbih günü611 civâr-ı hazret-i Ebî Eyyüb Ensârî'de vâki‘ Vâlide Sultân Sahil-serâyı'nı bi'd-devleti ve'l-ikbâl teşrîf ve fukarâ ve zu‘âfâsını ‘atâyâ-yı şâhâneleriyle ignâ vü taltîf buyurdular.
