Fevt-i Muhâfız-ı Belgrad
Dârü'l-cihâd olan Belgrad Vâlîsi Vezîr ‘Abdulganî Paşa bir müddet hummâya mübtelâ ve hulûl-i ecel-i mev‘ûduyla reh-rev-i vâdî-yi beka olup, münhal olan mansıbı, münâsebet-i civâriyyet ile Vidin Muhâfızı Vezîr Nu‘mân Paşa'ya ve Vidin muhâfazası Vezîr Yahyâ Paşa'ya ve Eğriboz Sancağı Înebahtı Muhâfızı Vezîr Mustafa Paşa'ya ve Înebahtı Mîr-i mîrândan Kaplan Paşa'ya şehr-i mezkûrun on yedinci günü612 tevcîh olunup, ol bâbda ısdâr-ı misâl ve mansıblarına ‘azîmetleri isti‘câl olundu.
