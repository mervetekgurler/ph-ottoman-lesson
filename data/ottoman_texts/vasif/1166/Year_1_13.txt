Ziyâfet-i Mirahûr-i613 Evvel
Istabl-ı hâssada mevcûd huyûl-i sâfinâtın  çerâgâh-ı Kağıdhâne'ye tesrîhi vakti hulûl ve yevm-i mezkûrda Mîrahûr-i Evvel olanlar tarafından icrây-ı resm-i çeşn ü ziyâfet ‘âdet olduğuna binâ’en, şehr-i mezkûrun on yedinci günü614 Şehriyâr-ı Mahmûdü'l-hısâl zevrak-süvâr-ı iclâl ve Mîrahûr Köşkü'ne sâye-bahş-ı ikbâl ve andan Sa‘dabâd'a teveccüh ve istîfây-ı kemâl-i inbisât ve tenezzüh ‘akıbinde tenâvül-i et‘ime gûnâ gûn ve istima‘-ı eganî-yi neşât-efzûn maslahatı tekmîl ve Mîrahûr-i Evvel tarafından resm olan esb-i dil-keş-hırâm ve sâ’ir615 tuhaf-i nâdire-i eyyâm keşîde-i sâha-i Pâdişâh-ı enâm kılınup, vakt-i şâm Sâhil-serây-ı Vâlide Sultân'a ‘atf-ı zimâm-ı ‘izz ü ihtişâm buyurdular.
