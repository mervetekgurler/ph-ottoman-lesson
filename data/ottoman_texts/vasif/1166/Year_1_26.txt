Ziyâfet-i Sadrıa„zam be-Şehriyâr-ı kerûbî-şiyem
Mâh-ı mezkûrun on altıncı çehârşenbin günü637, Sadr-ı vâlâ-menkabet kemâl-i ta-zarru‘ u istikânetle Pâdişâh-ı Behrâm-savleti da‘vet ve Dolma-bağçe'de tertîb-i çeşn ü ziyâfet edüp, da‘vet-i müşârun ileyhe icâbet-i bende-perverlik ve kerem-güsterlik şîme-sine ri‘âyet kabîlinden olduğuna binâ’en, zikr olunan hadîka-i enîkayı kudûm-i Şâhâne-leri'yle huld-i berîne reşk-sâz ve fi'l-hâl Sadrıa‘zam hazretleri resm-i istikbâl icrâsiyle semm-i semend-i iclâllerine ferş-rûy-i niyâz eyleyüp, hûbî-sâz ve hûbî-âvâz:

1
2
3
4

Mey ber dehr-i yekî bih tenhâ-dil
Çün şeved her dü cem„ der yek-câ Kâr-ı sâhib-dilân şeved müşkil638
mâ-sadakı üzere sâzendegân ü hânendegân terâne-i sâz ve usûl-i âvâz ile tâk-ı mukarnas-i feleke velvele-endâz olarak tehyîc-i şevk u garâm ve tahrîk-i sâkin-i vecd ü hiyâm eyledikleri ‘akîbinde cânbâzlar dehşet-resân-ı ‘ukul olacak sûretde evzâ‘-ı garîbe icrâ ve seyr ü temaşa içün ictimâ‘ edenleri deryâ-yı hayrete ilka eyledikleri hâlde, keştgîrlere ruhsat ve anlar dahi icrây-ı san‘at ve birbirini garîm-i deyn gibi sürüyüp, gark-ı ‘arak ta‘b ü zucrat eylediler. Ba‘dehû ferş-hân ve tenâvül-i et‘ime-i mütenev-vi‘atü'l-elvân maslahatı dahi gayete resân olup, taraf-ı Sadrıa‘zamî'den birkaç re‘s esb-i müzeyyen  ve birkaç boğça akmişe-i Güçerât ve paten ‘arz-ı huzûr-i Şehriyâr-ı zü'l-minen kılınup, Sadrıa‘zam hazretlerine bol yenlü bir sevb-i semmûr ile iltifât ve hademe-i sâ‘ireyi nukud-i nâ-ma‘dûd ile hâ‘iz-i rehîne-i meserret buyurup, Beşiktaş'a pây-endâz-ı ikbâl ve o Sâhil-serây-ı bihişt-âsâya sâye-bahş-i iclâl oldular.
