Tevcîh-i pâyehâ be-„ulemâ ve tevcîh-i Kazâ-i Mekke ve Medîne ve Mevleviyyet-i sâ’ire2
Sâbıka Şam Kadısı Paşmakcı-zâde es-Seyyid Mehmed Efendi'ye ve Edirne Pâye-si'yle Burusa Kadısı olan Fetvâ Emîni Mehmed Efendi'ye rebî‘ulevvelin on beşinci gü-nü3 târîhiyle Mekke-i mükerreme pâyeleri verilüp, Mekke-i mükerreme Kazâsı, altmış yedi muharreminden zabt şartıyla  sâbıka Mısır Kadısı Mehmed Emîn Efendi'ye ihsân ve Medîne-i münevvere Kazâsı'yla târîh-i mezkûrdan4 mutasarrıf olmak üzere sâbıka Edirne Kadısı Yahyâ Sıddîk Efendi kâm-rân kılınup, sâbıka Filibe Kadısı ‘Ali Efendi receb gurresinden5 Kudüs'e Kadı ve Süleymâniyye Müderrisi Şâmî Efendi Kazâ-i Âmid'e râzı ve Selânik Kazâsı'yla zilka‘de gurresinden6 zabt etmek üzere Neylî-zâde Mehmed Hamîd Efendi dilşâd ve bunlar dahi hân-ı vesî‘u'n-nevâl-i pâdişâhîden hisse-mend-i nevâle-i murâd oldular.
