Hânden-i Mevlid-i şerîf
İşbu şehr-i rebî‘ulevvelin on ikinci günü648 Şehinşâh-ı sütûde-haslet debdebe-i Mülûkâne'leriyle Sultân Ahmed Câmi‘-i şerîfine sâye-endâz-ı rağbet ve huzûrları mu‘tâd olan erkân-ı Devlet'i tahrîk-i kûşe-i âb-rûy-i iltifâtlarıyla mâlik-i gencîne-i meserret buyurup, Fahr-i enbiyâ ve sened-i649 asfiyâ ‘aleyhi efzalü't-tehâyâ hazretlerinin nazm-ı celîl-i Mevlid-i şerîflerin istimâ‘ ile tahsîl-i fevz ü sa‘âdet ‘akabinde serây-ı dilârâ-yı Şâhâneleri'ne sevk-i semend-i şevket buyurdular.
