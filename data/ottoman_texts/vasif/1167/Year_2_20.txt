İbka ve tevcîh-i ba„zı menâsıb-ı vüzerâ ve ihrâc-ı mevâcib
Şehr-i mezkûrun yirmi birinci günü661 Eyâlet-i Habeş ilhâkıyle Cidde Sancağı, Sadr-ı esbak Seyyid Mehmed Paşa'ya ve Karaman Eyâleti, Vezîr Mustafa Paşa'ya ibka olunup, Özi Eyâleti Selânik Sancağı ilhâkıyle, sâbıka Bender Muhâfızı Vezîr İbrâhîm Paşa'ya ve Belgrad Muhâfızlığı, selefi Köprülü-zâde el-Hâc Ahmed Paşa'ya ve Selânik Sancağı, selefi Vezîr Nu‘mân Paşa'ya ve Bender Muhâfızlığı, Mîr-i mîrân'dan Süsen-zâde ‘Abdullah Paşa'ya tevcîh olunup, şehr-i mezkûrun yirmi dördüncü günü662 tevâyif-i askerînin bir kıst mevâcibleri dahi tertîb olunan Dîvân-ı müşeyyedü'l-erkânda kabzına me‘mûrlara ta‘dâd ve i‘tâ ve dört gün sonra devr vâki‘ olup, Rikâbdâr Ağa vesâtatıyle teşrîfât-ı mülâtefet-makrûn ve sa‘y-i cemîl-i Sadâret-penâhîyi  mutazammın hatt-ı hümâyûn şeref-vürûd olup, bu iltifât ü rağbet-i bî-intihâ kadr ü menzilet-i müşârun ileyhi i‘lâ eyledi.

1
2
3
4
5
6

