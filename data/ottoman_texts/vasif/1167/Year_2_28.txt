Nakl-i hümâyûn be-Sa„dâbâd ve Beşiktâş
Eyyâm-ı sermâ güzerân ve mevsim-i rebî‘ nâmiye-bahş-ı çemenistân olduğuna binâ‘en, teneşşuk-i hevâ ve mutâla‘a-i sun‘-i Hüdâ dâ‘iyeleri tab‘-ı hümâyûnda hüveydâ olup, bu eyyâmda sahrâ-yı pehnâsı nümûne-nümây-ı nakş-ı bukalemûn ve ezhâr-ı can-fezâsı rengâ-reng ve gûnâ-gûn olan Sa‘dâbâd'a şehr-i recebü'l-ferdin yirmi ikinci günü1 nakl-i hümâyûn vukû‘ bulup, o mahall-i dilkeşde birkaç gün tenezzüh ve şehr-i mezkûrun yirmi altıncı günü2 Sâhil-serây-ı Beşiktâş'a teveccüh buyurdular.
