„Azl ü nasb-ı Sadreyn ve tevcîh-i pâyehâ
Sadr-ı Rûm olan Ser-etibbâ-yı Hâssa Mehmed Efendi ve Sadr-ı Anadolu olan Lü-fullah Efendi, işbu şa‘bânul-mu‘azzamın yedinci günü3 müddet-i ‘örfiyyelerin tekmîl edüp, Rumeli'ye Dâmâd-zâde Feyzullah Efendi ber-vech-i tekerrür tesaddur ve Anadolu Sadâreti'yle mukaddemâ Anadolu Pâyesi olan Mehmed Sâlih Efendi, kesb-i istîbdâd ü teferrüd eyledi. Sâbıka Anadolu Kadı‘askeri ‘Abdurrahîm Efendi, hakkında âfitâb-ı ‘âlem-tâb-ı Tâcdârî lem‘a-rîz-i zuhûr ve şa‘bânın onuncu günü4 Rumeli Pâyesi'ne irtika ile ser-kerem-i sülâfe-i sürûr olup, sâbıka Selânik Kadısı ve Edirne Pâyesi olan İshak-zâde Yahyâ Efendi dahi merâhim ve işfâk-ı Sultân-âfâkdan hisse-mend ve Mekke-i mü-kerreme Pâyesi'yle Burusa hükûmetine sevk-i semend eyledi.
