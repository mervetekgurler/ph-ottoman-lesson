„Azîmet-i Sadrıa„zam be-Tophâne-i Âmire
Sefer tertîbinden olan on iki kıt‘a topun eczâsı hâzır ve şa‘bânü'l-mu‘azzamın yirmi dokuzuncu günü675 tehyi‘e olunan kavâlibe ifrâğı tasmîm-kerde-i ricâl-i Tophâne vü Nâzır olduğu cânib-i Sadâret-penâhî'ye zâhir olduğundan, yevm-i mezkûrda  Sadr-ı müşârun ileyh hademe-i Bâb-ı‘âlî ile Tophâne'ye ‘azîmet ve celse-i hafîfeden sonra döküm mahalline varılup, güdâhte olan eczây-ı ma‘deniyyeyi kalıplarına ifrâğ ve kebîr ü sagır on iki kıt‘a top dökülüp, rîzendegân-ı ocağ mehâret ve san‘atların tekmîl ve isbâğ eylediklerinde, Topçu-başı ve Nâzır ve sâ’ire676 hil‘atler677 iksâ ve ocağlularının ba‘zısına surreler i‘tâ olundu.
