İ„dâm-ı Mirlivâ-i „Uzeyr
Payas Mütevellîsi olan ‘Ali, ‘Uzeyr696 Sancağı'nı bir takrîb müstevlî olup, sû‘-i hareketi hasebiyle ‘azl ü tenkıl ve beyliği âhara tahvîl olunmuşidi. Tebe‘ât-ı sâbıkasını ferâmûş ve ba‘de-ezîn emr-i Pâdişâhî'yi kurta-i binâ-gûş etmek kavliyle beyliği ibka olunup, bir zemân murûrunda tabî‘at-ı ‘akrebiyyesi tezebzüb ve o havâlî eşkıyâsını te-sahhub ile fukarâ ve ebnâ‘-i sebîli ızrâr ve bâ-husûs kafile-i hâccı, başında olan haşerât ta‘cîz ü bîzâr eylediğini A‘yân-ı hâc ve Adana Beylerbeğisi ve Rişvân-zâde Der-i dev-let-medâr'a ‘arz ü ifâde etmeleriyle merkum Âsitâne'ye ihzâr ve şevvâlin yirmi dördüncü salı günü697 -ki yevm-i dîvân idi- izâle vü i‘dâm ile ‘ibret-i zaleme vü eşrâr olundu.
