İrsâl-i teşrîfât be-Şerîf-i Mekke bi-vâsıtat-i Hâs Odabaşı
Dâyire-i hümâyûn'da Hâs Odabaşılık ile ser-firâz olunan Mustafa Ağa tâlib-i ‘azîmet-i semt-i Hicâz ve mesûbât-ı hacc-ı Beytullâh'ı ihrâz kasdıyle dâmen-gîr-i niyâz olmağla, hakkında ruhsat-ı ‘âtıfet-i Şâhâne erzânî ve beher sâl Şerîf-i Mekke tarafına irsâli mu‘tâd olunan Teşrîfât-ı hümâyûn dahi mûmâ ileyhe tevdî‘ olunup, bu sürûr ile cemmâze-rân-ı sûy-i Beyt-i Sübhânî oldu.
