Bahşiş-i cülûs-dâden be-tavâyif-i askerî
Hazînede vüs‘at ve nuküd-i devletde kesret olmak mülâbesesiyle sunûf-i ‘asâkire cülûs-i hümâyûn bahşişi verilmek ve ‘âdât-ı eslâfı terk etmemek havâlî-gerd-i zamîr-i Pâdişâhî olmağla,  şehr-i mezkûrun onuncu salı günü737 tertîb olunan Dîvân-ı ‘âlî'de ihzâr ü âmâde kılınan iki bin üç yüz doksan dört dîvânî kîse, ‘ulûfe tertîbi gibi ‘umûmen ocağlara cülûs bahşişi olmak üzere tevzî‘ olunup, müteka‘idleri cümleye idhâl kanûn değil iken, Şehriyâr-ı bedî‘u'l-fi‘âl tâyife-i mezkûreyi mahrûm etmeyüp, ifrâz-ı hisse ile anları dahi şerîk-i ‘atıyye vü nevâl eylediler.
