Tevcîhât-ı vüzerây-ı „izâm ve mevâlî-yi kirâm
Şâm Eyâleti, Emâret-i Hâc inzımâmıyle mutasarrıfı Vezîr Es‘ad Paşa'ya ve Sayda Eyâleti, birâderi Mîr-i mîrân Mustafa Paşa'ya; rebî‘ulâhırın dokuzuncu günü747 ibkâ vü takrîr ve Cumâdelâhıre'nin on sekizinci748 târihiyle Trablusşam Eyâleti ve Cerde Başbuğ-luğu menşûru, mutasarrıfı Vezîr Sa‘deddin Paşa ismine tahrîr olunup, Cidde Sancağı, mutasarrıfı Sadr-ı esbak es-Seyyid Mehmed Paşa'ya ve Mısr-ı Kahire, Vezîr Silahdâr Mustafa Paşa'ya ve Avlonya Sancağı, mutasarrıfı Vezîr İsmâ‘îl Paşa'ya; tevârîh-i muhtelife ile kezâlik ibka ve hayal-hâne-i hâtırlarında zebâne-keş-i işti‘âl olan âteş-i in‘izâl itfâ olundu.
Mekke-i mükerreme ve sâ’ir749 menâsıb-ı ‘ilmiyyenin vakt-i tevcîhleri idrâk etdiği-ne binâ‘en şehr-i rebî‘ulâhırın beşinci günü750 Mekke-i mükerreme Kazâsı'yla, sâbıka Edirne Kadısı Mehmed Rüşdi Efendi şeref-yâb ve Medîne-i münevvere Kadılığı ile Şâm Kadısı ‘Îsâ-zâde ‘Abdullah Efendi vâlâ-cenâb olup, Edirne Kazâsı'yla, bâ-Pâye-i Kudüs Âmid'den munfasıl olan Damâd-zâde Murâd Efendi ber-murâd ve Yenişehir-i Fenâr Kazâsı'yla, Kethudâ-zâde Mehmed Sa‘îd Efendi âteş-zen-i kulûb-i hüssâd oldu. Yine târîh-i mezkûrda Âmid Kazâsı, Buka‘î-zâde Ahmed Efendi'ye himmet ve Filibe Kazâsı, Galata Pâyesi olan üstâd-ı zemân Torun Mehmed Efendi'ye ‘inâyet olundu.
