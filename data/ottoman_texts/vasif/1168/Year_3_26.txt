Vefât-ı Kara Halîl Efendi-zâde Mehmed Sa„îd Efendi756 Şeyhulislâm-ı sâbık
Müşârun ileyh Meşîhat'ten infisâlinde, Burusa'ya iclâ olunup, mütâla‘a ve te’lîf ile terk-i meşgale-i dünya etmişiken, işbu cumâdelûlâ evâyilinde757 hirâmân-ı Ravza-i cinân oldu. Müşârun ileyh iki defa Sadr-ı Anadolu olan Birgili Hasan Efendi'nin kuvve-i bâsıra-i ibtihâcı ve deycûr-i hâne-i emelinin fîrûzende-i sirâcı olup, peder-i vâlâ güherle-ri terbiyesiyle mukaddimât-ı ‘ulûmu zihninde ke'n-nakş-ı fi’l-hacer758 eyledikde, Medrese Ru’ûsu'na nâ’il ve devre-i ma‘lûmeyi tekmîl ile Yenişehir-i Fenâr Mevleviyyeti'ne vâsıl olmuşidi. Yüz kırk bir târîhinde759 Burusa hükûmetiyle def‘-i hüzn ü lehf ve o târîhde Mekke-i mükerreme Pâyesi'yle dâric-i medâric-i ‘uluvv ü şeref olup, kırk sekizde760 İstanbul'a Kadı ve hükûmetinden ‘âlem râzı olduğundan, şeref-i tekerrür ile seyf-i meslûl-i hükûmeti nâfiz ve mâzî olmuşidi. Yüz elli iki sâli zilhiccesinde761 Sadr-ı Anadolu ve altmış bir senesinde762 Sadr-ı Rumeli olup, her birinde on altışar mâh istikrâr ile sudûr-i sudûru dağdâr edüp, altmış iki şa‘bânında763 Şeyhulislâm ve hallâl-ı müşkilât-ı enâm oldu. Tabî‘atlerinde olan fezâzet ü huşûnet hasebiyle sene-i âtiye cumâdelâhırasında ‘azl ve Burusa'ya iclâ764 olunup, târîh-i mezkûrda intikal ve emr-i irci‘îye imtisâl eyledi. Müşârun ileyh ‘âlim  ü dânâ, fâzıl-ı bî-hemtâ, âsâr-ı kalem-i müsellem ve ‘ilm ü edebde akranı tâlî, kendi mukaddem idi. ‘Aynî Târîhi'nin bir kıt‘asını tercüme edüp, ifâde-i merâm ve sebk-i kelâma kadir olduğu eser-i mezkûrdan zâhirdir.
Dâhil-i me’vâ ola İnnâ ileyhi râci‘ûn
)j^A^lj &lt;Jl Ll djl ^jl^ (J^^)
fevti târîhidir.

1
2
3
4
5
6
7
8
9

