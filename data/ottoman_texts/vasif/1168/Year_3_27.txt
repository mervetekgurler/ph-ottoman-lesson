„Azl-i Vezîr-i a„zam Mustafa Paşa ve nasb-ı Sadr-ı esbak Hekîm-zâde „Ali Paşa
İşbu cumâdelûlânın dördüncü cum‘aertesi günü765 halîfe yerine rikâb ısmarlanup, Şeyhülislâm Efendi mukaddem vârid ve Sadrıa‘zam yedinden mühr-i hümâyûn nez‘ olunup, Yeniçeri Ağası Mustafa Ağa, mesned-i Kâyim-makâmî'ye sâ‘id ve Ocağ-ı âmi-re'de silsile olup, her biri tarîkı üzere mahalline kâ‘id oldu. Sadr-ı sâbık bir gice Balık-hânede ikâmet ile dem-beste-i endîşe vü havf ve ferdâsı Kapucu-başı Selîm Ağa mübâşiriyyeti ile Midilli Cezîresi'ne sarf olundu. Eyâlet-i Anadolu tevcîh olunan Sadr-ı esbak ‘Ali Paşa, Sadâret-i ‘uzmâ ve Vekâlet-i kübrâ’ya intihâb ve henûz Trabzon'dan hareket edemedikleri tehakkuku ile li-ecli't-tebşîr Hasekî Ağa şitâb etdirilmişidi. Hasekî Ağa o tarafa sür‘atle varup, îsâl-i nüvîd-i beşâret ve müşâr ile dahi fi'l-hâl hareket ve Cumâdelâhıre'nin on üçüncü pençşenbih günü766 resîde-i südde-i sa‘âdet olacağı ma‘lûm-i erkân-ı saltanat olmağla, mu‘tâd üzere Mehmed Paşa köşkünde yemeklik tertîb ve yevm-i mezkûrda Şeyhulislâm Efendi ve Kâyim-mekâm Paşa ve sâ’ir767 huzûrları ‘âdet olan ricâl, kudûm-i Âsafî'ye intizâr ile âmâde-i terhîb oldukları hâlde Sadrıa‘zam dahi gelüp, at üzerinde cenâb-ı Fetvâ-penâhi'yle mu‘âmele bi'l-mücâmele resmini icrâ ve hem-‘inân kasr-ı mezkûru me‘vâ eylediler. Vüzerây-ı ‘izâm ve Sudûr-i kirâm tenâvül-i kahve ‘akabinde haymelerine ‘azîmet ve taraf-ı hümâyûndan resmen şeref-vürûd olan esb ile gelen Mîrahûr-i Evvel Ağa'ya ve müte‘allikalarına ilbâs-ı hil‘at ve sâ’ir768 erbâb-ı âlây Âsitâne'ye ‘avdet eylediler. Yalnız Şeyhulislâm Efendi ile ekl-i ta‘âm ve sâ'irler769 dahi haymelerinde bu maslahatı itmâm eyleyüp, Sadr-ı vâlâ-câh ile Fetvâ-penâh hazerâtı sandal ile Yalı Köşkü'ne çıkup, ma‘an huzûr-i lâmi‘u'n-nûr-i Şâhâne'ye vaz‘-ı cebîn-i ibtihâl ve Sadâret-i ‘uzmâ ile ihrâz-ı dest-mâye-i ‘izz u ikbâl eyledi. Bi'l-müşâfehe ba‘zı vesâyâdan sonra müşârun ileyhimâya semmûrlar iksâ ve bi'l-mürâfaka Paşa-kapusu'na gelüp, resm-i ‘âdî icrâsından sonra  ‘umûm haftanları giydirülüp, erbâb-ı menâsıb ibkâ olundu.
