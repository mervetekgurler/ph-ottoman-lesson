Ref„-i rütbe-i Mîr-i mîrânî ez-Defterdâr-ı sâbık Halîmî Efendi ve ‘avdeteş be-Âsitâne ve vukü„ât-ı sâ’ire778
Defterdâr-ı sâbık Halîmî Mustafa Efendi bundan akdem Der-i devlet'den istiskâl ve Mîr-i mîrânlık ile Sayda Eyâleti'ne irsâl olunmuşidi. İnkılâb-ı devr-i Sadr ile ‘avdete tâlib, ve kulûb-i nâsı cihet-i ma‘lûme ile câlib olup, Mîr-i mîrânlığı ref‘ u ilgâ ve Hâcegânlığı takrîr u ibkâ ve Âsitâne'ye ‘avdetiyçün tarafına hıtâben emr-i ‘âlî isrâ olundu.
Beher sâl Haremeyn-i şerîfeyn fukârâsına irsâl oluna gelen Surre-i hümâyûn Bo-zefendi-zâde Râkım Efendi birâderi olup, Hâcegân-ı Dîvân-ı hümâyûn'dan Surre Emîni nasb olunan Feyzullâh Efendi'ye teslîm ve mûmâ ileyh dahi Üsküdar'a geçüp, pes-mânde-i umûrunu tanzîm ve kâfile-i hâc ile ol savb-ı şeref-evbe sevk-i metâyây-ı ta‘zîm eyledi.
