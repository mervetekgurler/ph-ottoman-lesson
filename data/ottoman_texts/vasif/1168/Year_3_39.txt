„Azl-i Ser-bostâniyân ve ihrâc-ı esbân be-Çerâgâh-ı Sa„dâbad
Müjde-i mühür ile Sadrıa‘zam tarafına ib‘âs ve ‘avdetinde Bostâncı-başılık ile mahsûd-i kudemâ ve ihdâs kılınan şahsın hidmetinde kusûr ve tavr-ı hareketinde fütûr müşâhede olunup, şehr-i mezkûr evâhırında779 ‘azl ile te‘dîb ve Hasekî Ağa hidmet-i mezkûre ile dâ‘ire-i hümâyûna takrîb olundu. Rûz-i hızır kudûm ve Istabl-ı ‘âmire'de olan esbân-ı hâssanın çerâgâha ihrâcı beyne'l-lüzûm olmağla, şehr-i mezkûrun yirminci günü780 zikr olunan huyûl, zemzeme-i mezâmîr u tubûl ile çerâgâha tesrîh ve bir müddet rükûb ve mutârededen tervîh olundu.
