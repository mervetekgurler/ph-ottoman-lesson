Tevcîhât-ı ‘İlmiyye ve ziyâret-i Hırka-i şerîfe ve vukü„-i harîk
Şehr-i ramazân gurresinde790 Mekke Pâyesi olan Halîl Efendi'ye, İstanbul Kazâsı tevcîh ü ihsân ve hem-pâyesi Muhsin-zâde Ahmed Efendi'ye İstanbul Pâyesi verilmekle cebr-i noksân olunup, Burusa Kazâsı, zilka‘de gurresinden791 mutasarrıf olmak şartıyla Kudüs'den ma‘zûl Mekkî-zâde Mehmed Sâdık Efendi'ye tevcîh ve zilhicce gurresinden4 Selânik Kazâsı'yla Yek-dest Mustafa Efendi, resâset-i hâlden teb‘îd ü tenzîh olundu.
Ramazân-ı mübârekin on beşinci günü5 ka‘ide-i kadîm-i Devlet üzere Hırka-i şerîfe ziyâretine da‘vet olunan sudûr ve mülhak bi's-sudûr olan ‘ulemâ, telsîm-i zeyl-i hazret-i Fahr-i enbiyâ ile iktisâb-ı şeref-i bî-intihâ eylediler.
