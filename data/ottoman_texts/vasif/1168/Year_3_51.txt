Ziyâfet-i Ağa-yı Yeniçeriyân be-Sadr-ı „âlî
Şevvâlin on ikinci günü796 ber-vech-i mu‘tâd Yeniçeri Ağası tarafından Sadr-ı Âsaf-nihâd da‘vet olunup, yevm-i mezkûrda kapu halkı ile Ağa-kapusu'na varılmışidi. Sanâyi‘-i bâzendegân ve sarîr-i sâzendegân ihtitâm ve ba‘de't-ta‘âm Ağa-yı mûmâ ileyh tarafından müzeyyen bir esb ve sâ’ir797 hedâyâ ma‘rûz-i nazar-gâh-ı Sadr-ı vâlâ-makâm kılınup, kabûle karîn ve bir sevb-i semmûr ile Ağa-yı mûmâ ileyh min-ciheti'l-mansıb te‘mîn olundu.
