Ta„mîr-i Mescid-i Otakçıyân
Ba‘zı harîkde sûzân ve menâresinden mescid olduğu nümâyân olan Otakçılar nâm mahalden Şehriyâr-ı îskender-tüvân güzerân oldukda, kazıyyeye vukuf ile mahall-i mezkûrda câmi‘ binâsını fermân etmişler idi. Etrâfından birkaç hâne iştirâ vü istimlâk ile sâhası tevsî‘ olunup, dest-yârî-yi ‘amele ve bennâyân ile binâya mübâşeret ü ikdâm ve mahfel-i hümâyûn ve sâ’ir1 mahalleri dört mâh zarfında ikmâl ü itmâm olunduğundan gayri, minâresi dahi tuğladan binâ ve nizâm-ı evkafına i‘tinâ olundu.
