„Azl-i Re’îsülküttâb „Abdî Efendi ve nasb-ı Defterî-yi806 sâbık Kâmil Ahmed Efendi
Re‘îsülküttâb olan ‘Abdî Efendi kudemây-ı tarîkden olup, halk ile ihtilâtdan dâmenkeş-i ictinâb ve me‘mûr olduğu hıdemâtda dahi huşûnetle şöhret-yâb olup, kelâmı gûyâ mansûs ve tavrı hemân şahsına mahsûs bir âdem olup, bu esbâb ile sadr-ı nâzik-meşrebi tenfîr ve ‘âkibetü'l-emr efendi-yi mûmâ ileyhi riyâsetden ‘azl ve Resmo Cezîre-si'ne irsâl ve tekdîr edüp, Defterdâr-ı sâbık Kâmil Ahmed Efendi'de istihkak-ı zâtî zâhir ve o mesnede ehliyyeti ke'ş-şems fi'l-hevâ cerr-i bâhir olmağla, şehr-i merkumun on yedinci günü807 zümre-i küttâba re‘îs ve fülk-i devlete bercîs kılındı.
