„Avdet-i Dervîş Mehmed Efendi ez-Sefâret ve hülâsa-i takrîreş
Efendi-yi mûmâ ileyh altmış sekiz senesi rebî‘ulâhırının gurresinde810 Âsitâne'den hareket ve otuz günden sonra Bender kurbuna vusûlünü muhâfızı ‘Abdullah Paşa'ya tahrîr ü işâret ve müşârun ileyh dahi sâde nakkâre ile kethudâsını li-ecli'l-istikbâl irsâl ve âlây ile Bender'e getürdüp811, birkaç gün i‘zâm-ı şân ile mûmâ ileyhi mihmân ve cumâdelûlânın yedinci günü812 Bender'den ma‘iyyetine Beşlü Ağası'nı terfîk edüp, savb-ı me‘mûruna813 revân etmişidi. Sefîr-i mûmâ ileyh Leh hudûduna vâsıl ve miyânede hadd-ı fâsıl olan nehr-i cârîden karşu tarafa geçüp, Leh tarafından vârid olan mihmândâr ile nezârete mahalline nâzil oldu. Ferdâsı mahall-i merkumdan kıyâm ve Rusya hudûdu olan Vasiliko  nâm mevzi‘de ârâm ve on gün kadar nezârete içün eyyâm ge-çürüp, hintov814 ve sâ‘ir merkûbât ihzârıyla Kiyeve Kal‘ası'na doğru tahrîk-i licâm ve kal‘a-i mezbûreye lede'l-vüsûl münâsib bir hâneye nüzûl edüp, cenerali sefîr-i mûmâ ileyhi da‘vet ve mahsûs ziyâfet eyledi. Kiyeve'nin biribirine mukabil lağam ve hendek ile istihkâm verilmiş iki kal‘ası olup, muhâfazasına mu‘teber bir ceneral ta‘yîn ve derûnuna müretteb asker teşhîn olunmuş, kal‘a derûnunda Kral'a mahsûs hâne binâsına ibtidâr ve bu sene tekmîl olunduğunu ihbâr etmişler. Kal‘a önünden Özi Suyu cârî olup, Özi Kal‘ası'na vardıkda, Bahr-i siyâh'a munsabb olacağı şâyî‘dir. Cumâdelâhıre ib-tidâsında815 Kiyeve'den hareketin ikinci günü Kazak Bin-başı'sının mahalli olan Kozlu-ca'ya nüzûl ü ilmâm ve mesfûr: “Ku‘ûduma ruhsat verirler ise ziyâretlerine varacağım” deyü irsâl-i peyâm edüp, kavmi beyninde mu‘teber olduğundan, mes‘ûlüne muvâfık haber gönderilüp, ol dahi vârid ve âfâkî sohbetden sonra geldiği semte ‘âyid oldu.
Şehr-i merkumun üçüncü günü816 Necne Kasabası'na gelüp, kasaba-i mezkûre ma-hall-i ticâret olduğundan, Rum tâ‘ifesi817 anda ikamet edüp, mukaddemâ ihrâk sebebi ile vâfir büyût ve dükkân818 sûzân ve harâbe-müşrif olduğu nümâyân ve ‘avdetde fi'l-cümle ma‘mûr u âbâdân olmuş hâricde vâkî‘ Kral serâyında bir gice yatup, ferdâsı ‘azm-i râh ve beşer altışar sâ‘at yerlerde Kral'a mahsûs büyûtu ârâmgâh eyleyerek şehr-i mezkûrun on birinci günü819 Tuğla nâm şehre vaz‘-ı bâr u büngâh eyledi. Kasaba-i mezkûrede âlât-ı harbiyye i‘mâli içün destgâhlar kurulup, kuvvet-i mâ ile çarhlarını idâre ederler imiş. Zikr olunan mahalden dahi fekk-i tınâb-ı ikamet ve altı günde kadîmden kralların ikamet etdikleri Moskov şehrine ilkay-ı rahl-i râhat edüp, zâbiti resm-i hoş-âmedî icrâsiyçün nâzil olduğu mahalle vârid olup, kahve ve tatlı ile hürmet ve gideceği vakitde sefîr-i mûmâ ileyhi da‘vet edüp, sû‘-i mi‘deden şikâyet ile indifâ‘ı mümkin olmayup: “Bâri sadece teşrîf edin!” deyü recâ ve bu sûretle hânesine varup, çay ve kahve tenâvü-lünden sonra ‘inân-ı ‘avdeti mihmân-hâneye irhâ eyledi. Bu şehirden dahi râhil ve No-vigrad Kal‘ası'na vâsıl olup, kal‘ay-ı merkumeyi Moskov, İsveç Kralı yedinden bi'l-muhârebe nez‘ edüp, tuğla ile binâ olunmuş  büyücek bir kal‘adır. Önünden bir nehir cârî olup, Peterburg'a nehren zahîre ve sâ’ir820 şey’ sefineler ile nakl ü îsâl olunur.
Şehr-i mezkûrun altıncı günü821 bu mahalden dahi tahrîk-i akdâm ve onuncu günü822 Petro nâm Kral'ın binâsı olan Manastır Karyesi'ne ‘atf-ı zimâm edüp, ferdâsı alay tertîb olunup, Kral'ın hintovu mûmâ ileyhe ve Baş-vekîlin hintovu kethudâsına ve enderûn ve
Macarca'dır, (bk. Midhat Sertoğlu, Resimli Osmanlı Tarihi Ansiklopedisi, s. 144; M. Zeki Pakalın, Osmanlı Tarih Deyimleri ve Terimleri Sözlüğü, I, 843).
bîrûn etbâ‘ına ikinci vekîl ve sâ’ir823 cenerallerin hintovları ve on sekiz kadar çukadarla-rına raht-ı frengî ile müzeyyen esbler getürülüp, mûmâ ileyh dahi erkân kürk ve Ho-rasânî destâr ile Kral da‘vetçisini alup, Kral Serâyı'na doğru ‘azîmet eyledi. İki tarafında sîm gaddâreli çukadârlar ve Kral'ın bir mahalle ‘azîmetinde pîş u pesinde devân824 olan âdemler ve yedekler ile Peterburg'a vüsûl ve nehr-i şehrin öte giçesinde hâzır eyledikleri konağa nüzûl eyledi. ‘Ale's-sabâh da‘vete gelen âdem ile Baş-vekîl'in konağına varup, binek taşından Ser-kâtibi istikbâl ve Baş-vekîl dahi olduğu mahalde kâyimen istifsâr-ı hâl edüp, sefîr-i mûmâ ileyh Sadra‘zam mektûbunu kemâl-i âdâb ile i‘tâ ve çay ve kahve resmi ve tarîk sohbeti hıtâmında şart-ı vedâ‘ icrâ ve ikinci vekîlin temekkün eylediği mahalle dahi varup, minvâl-i sâbık üzere mülâkât ve tarafeynden izhâr-ı müvâlât kılın-dıkdan sonra, hintov [i]le kenâr-ı nehre gelüp, kayıka süvâr ve karşuya güzâr eyledi.
Şehr-i recebin yirmi ikinci günü825 nâme-i hümâyûn teslîmi içün İmparatoriçe'nin da‘vetçisi gelüp, sefîr-i mûmâ ileyh dahi âlâyını tanzîm ve nâme-i hümâyûnu kethudâsı hem-ser-i ta‘zîm edüp, âheste reviş ve mütevassıtça meşy ü yürüyüş ile İmparatoriçe'nin serâyına gelüp, misâfir odasında celse-i hafîfeden sonra esvâb-ı dîvâniyyesi ile içerü girüp, İmperatoriçe se-pâye bir mahall-i mürtefi‘de kıyâm ve müte‘ayyinân-ı826 ricâl ü nisvânı yemîn ü yesârında izdihâm üzere olup, sağ elini başı üstüne vaz‘ ve nâme-i hümâyûnu bâlâya ref ederek kurbuna vardıkda: “Şevketlü ‘azametlü Sultân ‘Osmân bin Mustafa Hân hazretlerinin haşmetlü rağbetlü Rusya İmparatoriçesi'ne cülûs-i hümâyûnlarını şâmil nâme-i dostâneleridir” deyü teslîm, ol dahi cenbinde olan dîbâ-serîr üzerine vaz‘ ile nâme-i hümâyûna ta‘zîm eyledi. Bir iki dakika tercemân vâsıtasıyle sohbet ü müfârakat ve İmparatoriçe  tarafından ber vech-i mu‘tâd tehyi‘e kılınan şekerlemeden ba‘de't-tenâvül mahalline ‘avdet eyledi. Peterburg'un ‘an-asıl yeri batak ve orman olup, derûnunda Tuna'ya karîb Novi nâmında bir nehr-i kebîr cereyân eylediğinden, Kral beğenüp bir şehir binâsını tasmîm eyledi. Orman kırdırulup, bataklar dahi rıhtım ile teşyîd olundukdan sonra, nehrin tarafeynine nehre nâzır hâneler binâ ve sutûhunu ba‘zan teneke ve ba‘zan tuğla ile mütevârî edüp, nehrin kenârında bir küçük tersâne yapup, Kral'a ve sâ’ire827 kayıklar inşâ eder oldular. Nehr-i mezkûr Bahr-i Baltık'a munsabb olup, mücâvir bulunan devletlerin sefâyini âmed-şüdden hâlî olmaz ve eyyâm-ı şitâda kesret-i selc cisre mâni‘ olup, kayık ile ve ba‘zan cumûd sebebiyle kayıksız ge-çülüp, eyyâm-ı sayfda tonbâzlar ile cisr yapup, âyende vü revendenin mesâlihini teshîl ve mesârıf-ı cisre medâr olmak içün piyâdeden iki akça ve ‘arabadan dört akça resm tahsîl olunur. Sefîr-i mûmâ ileyh mihmândâra: “Devlet-i ‘aliyye elçileri elli gün kadar bu mahalde ikâmet ede geldikleri ma‘lûm olup, bizim dahi ikâmetimiz o derecelere vâsıl oldu” dediğimizi împaratoriçe'ye ismâ‘ ve ol dahi henüz Peterburg'un mesîrelerini görmeyüp; —Elçi efendi ‘acele etmesünler” kelâmını ifâde ve ilmâ‘ edüp, birkaç giceden sonra heyet-i mütenekkire ile ‘âşık ma‘şûkuyla buluşmak ve agyâr vâkıf olmayarak ahadühümâ âhar ile mukavele etmek içün Kral serâyında ihtirâ‘ eyledikleri leyletü'n-nikab bâzîcesine sefîr-i mûmâ ileyhi da‘vet etmişler idi. Mûmâ ileyh mahall-i mezbûra varup, împaratoriçe ve vükelâ ve müte‘ayyinân-ı828 devleti cem‘ olup, ricâl ü nisvân muhtelit oldukları hâlde, en-Nâsü fî hevesâtihim ve'd-dübbü yerkusu fi'l-cebel829 mefhûmu üzere mestûretü'l-vücûh raksa başlayup, sâzendeleri dahi usûl-i ma‘lûmeleri üzere çalup çağırdılar ve împaratoriçe dahi berâberce raks ve bin nâz ile kametine ihtizâz verdiğini görmüşler. O aralıkda împaratoriçe elçinin yanına gelüp, ref‘-i nikab ve yola dâyir ba‘zı güft-gû ile def‘-i vahşet ü hicâb ve ‘akabinde: —Elçi efendi odalarımızı temâşâ etsün” deyü âdemlerine hitâb ve mûmâ ileyh dahi zikr olunan odaları ve împaratoriçe'nin hâb-gâhını seyretdikden sonra ba‘zı  şekerleme ve et‘ime ile ârâste bir odaya idhâl ve çay ve kahve ve mâ-hazar tenâvülüyle ikrâm kaydına iştigal eylediler. ‘Âdetleri resîde-i gayet ve seher vakti herkes ‘avdet eylediler.
Birkaç günden sonra şehre altı sâ‘at mesâfede sâlifü'z-zikr nehr-i kebîrin kenârın-da vâkî‘ împaratoriçe'nin serâyına mûmâ ileyhi da‘vet etmeleriyle nehren kayık ile ‘azîmet musammem iken telâtum-i nehr ihtimâliyle iki kıt‘a çekdirme resminde kalyon ihzâr ve birine elçi ve diğerine kethudâ ve sâ’ir830 etbâ‘ı süvâr ve bir iki sâ‘at güzâr eyle-dikde, tersâneleri olan sâhile ihrâç ve hintovlara irkâb ve bir karyeye gelüp, o gice anda kâr-sâz-ı râhat-ı hâb oldular. Ferdâsı tersânesini temâşa ve yirmi beş kadar kalyon müşâhede olunup: —Bunları neylersüz” deyü su‘âl etdiğinde: —Bahr-i Baltık'a andan Bahr-i Muhît'a çıkup, askerimize ta‘lîm-i fenn-i deryâ ederiz” cevâbını îmâ etmişler. Ferdâsı împeratoriçe'nin serâyına varup, bir mürtefî‘ mahalde bünyâd ve tahtında bir bağçe îcâd olup, âdem beli kadar hevâya sû‘ûd eder fıskıyeler ve san‘at-i âb ile usûle mutâbık hod-be-hod çalınur sazlar ve müte‘addid havuzlar seyrinden başka ördek ve kaz ve kelb timsâllerini havuza ilka ve birbirini âvâz-ı mahsûslarıyla ahz u girift etmek sûretinde tesâbük ve hücûmlarını ve âgızlarından fevvâre-misâl su çıkdığını re‘ye'l-‘ayn müşâhede ve dahi bundan başka sanâyi‘-i gârîbe gösterüp, şehirde olan konağına i‘âde olunmuş. kal‘ada ve sâ’ir831 mahalde olan topları demir ve tuçdan olup, kılletini tahkik ve Kral serayları ahşâbdan mebnâ ve pençereleri büyük ve dîvârlarının etrâfı Lehkârî mü-nakkaş kâğıddan olup, fekat împeratoriçe'nin beytûtet eylediği mahallin dîvârları kemhâ ile tezyîn ü tezvîk olunup, tavanları kireçden ve neşîb ü firâzdan ‘ârî düz ve müstevî yapılmış ve hânelerinde kat‘â mefrûşât olmayup, iskemleler üzerinde ku‘ûd ve nisâla-rıyla dahi ekserî iskemlede mürâvede eyledikleri menkuldür. Mûmâ ileyh Peterburg'a duhûlünün altmış beşinci günü yine ‘azîm alay ile İmparatoriçe'den nâme-i hümâyûn cevâbını alup, on gün sonra Baş-vekîl'den dahi cevâb-nâme alup, Âsitâne-i sa‘âdet'e doğru ‘azîmet eyledi. Kırk ikinci gün re‘s-i hudûda vâsıl ve andan Bender'e ve Ben-der'den yirmi günde İstanbul'a dâhil oldu. Bender'den Kiyeve Kal‘ası yüz on sâ‘at ve andan Moskov şehri yüz seksen bir sâ‘at  ve andan Peterburg yüz elli sâ‘at mesâfe olduğunu elçi-yi mûmâ ileyh takrîr ü ifâde eyledi.

1
2
3
4

