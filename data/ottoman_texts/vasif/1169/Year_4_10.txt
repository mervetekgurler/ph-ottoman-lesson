İhrâc-ı mevâcib
Şehr-i mezkûrun yirmi üçüncü salı günü840 tertîb olunan Dîvân-ı bülend-erkânda ‘ale'l-‘umûm kapu kullarının bir kıst mevâcibleri gencîne-i şâygâna hem-râz olan Hazîne-i hümâyûn'dan ifrâz olunup, kabzına me‘mûrlara teslîm ve sebt günü Bâb-ı ‘âlî'de devr vâki‘ olup, şeref-res-i vürûd olan teşrîfât-ı seniyye ile kadr-i Sadr-ı vâlâ-makam tefhîm olunup, resânende-i teşrîfât olan Silahdâr Ağa'ya mu‘tâd üzere ikrâm ve kadr ü şânına ihtirâm olundu.
