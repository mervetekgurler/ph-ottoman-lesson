Vürûd-i esb-i müzeyyen be-cânib-i Sadrıa„zam
Matla‘-ı Sadâret'de taraf-ı hümâyûndan müzeyyen esb irsâli mu‘tâd olduğuna binâ‘en, muharremde Mîrahûr-i Evvel Beyefendi ile bir re‘s esb-i müzeyyen vürûd eyleyeceği Sadrıa‘zam'a ihbâr olunup, seng-i rikâbda  istâde-i rasad-gâh-ı intizâr olmuş idi. Zikr olunan esb-i kûh-nümûd şeref-vürûd ve fi'l-hâl ‘inân-ı meymenet-nişânı mâlîde-i cebhe-i kemâl-i neşât u sürûd kılınup, Sadrıa‘zam yerinden vüsûb ve sahve-i esbe rükûb ve birkaç hatve tesrîhden sonra nüzûl ve mîr-i mûmâ ileyhi kürk ve nakd ve ma‘iyyetinde olanları hila‘ u ‘atâyâ ile nâyil-i me‘mûl eyledi.
İhsân-ı Pâye-i Anadolu be-„Âsım İsmâ„îl Efendi
Çelebî-zâde ‘Âsım İsmâ‘îl Efendi ehl-i ‘ilm ü ma‘rifet ve şâyân-ı nazar-ı ‘âtıfet olduğuna binâ‘en, evâsıt-ı muharremde844 Anadolu Pâyesi'yle mükerrem ve câme-i zer-beft-i mâhiyyeti tırâz-ı ‘inâyet-i Şâhâne ile mu‘allem oldu.
