„Azl-i Sadrıa„zam Sa„îd Paşa ve nasb-ı Sadr-ı esbak Mustafa Paşa
Beş mâh kadar Sadr-ı devlet'de mukîm ve tab‘-ı müstakim ile nesak-sâz-ı emr-i hâdis ü kadim olan Mehmed Sa‘îd Paşa'dan mizâc-ı zemânede olan televvün ve tesârîf-i rûzgârda olan ‘adem-i temekkün ta‘ayyünü ile gurre-i recebde875 yedinden mühr-i hümâyûn nez‘ ü istirdâd ve oğlu Mes‘ûd Bey mübâşiriyyeti ile İstanköy Cezîresi'ne ib‘âd olunup, hakkında kemâl-i kerem-i Şahâne rû-nümûn ve musâdere ve mu’âhazeden masûn oldu. Dergah-ı ‘âlî Yeniçeri Ağası olan İbrâhîm Ağa, Kayim-makam-ı Sadr-ı ‘âlî ve merci‘-i esâfil ü e‘âlî olup, Sadâret-i ‘uzmâ ve Vekâlet-i kübrâ Mora Muhassılı Sadrı esbak Mustafa Paşa'ya teveccüh ü ikbâl ve bu def‘a dahi dağzen-i kulûb-i akrân ü emsâl oldu.

1
2
3
4

