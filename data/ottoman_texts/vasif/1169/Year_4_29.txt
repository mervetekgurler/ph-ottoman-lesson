İhsân-ı Vezâret be-Kapudân-ı deryâ ve ihrâc-ı Donanma-yı hümâyûn
Rütbe-i Mîr-i mîrânî ile deryâya Kapudan ve merâkib-i Tersâne-i ‘âmire'ye hükümrân olan Karabâğî Süleymân Paşa'nın nâsıye-i hâlinde âsâr-ı isti‘dâd nümâyân ve tavr ü hareketinden Devlet-i ‘aliyye'ye hidmet ve sadâkat emâresi zâhir ü ‘ıyân olmağla, işbu şehr-i receb evâyilinde876 Bâb-ı ‘âlî'ye da‘vet ve menkib-i istihkakına ilbâs-ı hil‘at-i Vezâret kılınup, kemâ-kân deryaya Kapudan ve mutasarrıf-ı bahr-ı bî-pâyân kılındı. Şehr-i mezkûrun onuncu günü877 müşârun ileyh Donanma-yı hümâyûnu istishâb ve şid-det-i rîh her ne kadar ıztırâb verdi ise dahi Baştarde878 ve çekdirmeler ile Dolmabağçe pîşgâhına vaz‘-ı lenger-i ikamet ve birkaç günden sonra Ak-deniz'e doğru ve feth-i şuk-ka-i ‘azîmet eyledi.
