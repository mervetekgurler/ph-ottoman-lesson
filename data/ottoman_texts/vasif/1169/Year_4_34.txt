İhrâc-ı huyûl be-Çerâ-gâh ve nakl-kerden-i Pâdişâh be-Sâhil-serây-ı Tersâne
Şa‘bân-ı şerîfin gurresi882 rûz-i hızır olmak mülâbesesiyle, Istabl-ı ‘Âmire'de olan esbânın Çerâgâh-ı Sa‘dâbâd'a ihrâcları mu‘tâd olduğundan, yevm-i mezkûrda âlây-ı vâlâ ile zikr olunan esbleri mahalline îsâl ve Mîrahûr-i  Evvel olan ‘Ali Bey hidmetini ikmâl eyledi. Şehriyâr-ı ‘âlî-tebâr, a‘del-i hevâ ile şöhret-şi‘âr olan Tersâne Bağçesi'ne yarım göç ile nakli ihtiyâr buyurup, şa‘bân evâyilinde4 mahall-i mezkûr kudûm-i Şâhâne ile dârü's-sürûr oldu.
