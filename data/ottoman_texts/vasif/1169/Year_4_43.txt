Vefât-ı hazret-i Zübeyde Sultân
Hüdâvendigâr-ı sâbık cennet-mekân Sultân Ahmed Hân hazretlerinin benât-ı ‘is-met-simâtlarından Zübeyde Sultân, bir müddetden berü ser-nihâde-i bâlîn-i bîmârî ve ramazân-ı şerîfin altıncı günü890 kudûm-i ecel-i mahtûm ile reh-peymây-ı dârü‘l-‘afv-i cenâb-ı Kird-gârî olup, gasl ü tekfin ve nemâz ü telkin ‘akabinde Vâlide Câmi‘i hâricinde defn olunan vâlide-i müşfikaları Musliha Kadın cenbinde mütevârî-yi zîr ü891 zemîn kılındı. Müşârun ileyhâ hayrât ü hasenâta mâyil ve fukarâ vü zu‘âfâya lütf u ihsânı şâmil âlât-ı sâz ve âvâze-i dil-nüvâzdan dâmen-keş-i ictinâb ve leyl ü nehâr mütâla‘a-i kütüb ile merzât-i Hüdâ'yı iktisâb eyler idi. Civârında temekkün eden eytâm ü erâmil ramazânda zehâyir ve ‘îd mevsimlerinde libâs-ı fâhir ile vâreste-i gavâyil idi; rahme-tüllâhi „aleyhâ892.
