İhrâk-ı kebîr
Şevvâlin sekizinci leyle-i isneyn sâ‘at ikide899 iken Cübb-i ‘Ali-kapusu'nun yesârın-da Yehûd hânelerin birinden âteş zâhir ve o havâlîde olan büyût ü dekâkîni ihrâk ile kal‘a dâhiline âteş münteşir olup hübûb-i rîh-i şedîd sebebi ile birkaç kol olup ve her kol birkaç yere yayulup, zâbitân kangi taraf itfâsına sa‘y etdiler ise kârger900 ve sa‘y ü ikdâmları muvâfık-ı hükm-i kazâ vü kader olmayup, bir cânibi Unkapanı'nı ve Sü-leymâniyye'yi tâ Kapudan Paşa Hammâmı'na dek ve bir tarafı Vefâ meydânından Şehzâde Câmi‘i'ni ve Eski Odalar'ı ve Langa kapusuna dek yemîn ü yesârını ve hâric-i sûrdan sâhil-i bahra varınca bi'l-cümle âsâr-ı binâyı ifnâ ve bir tarafı Zeyrek'den Serrâc-hâne ve At-meydânı ve Akserây'ı ve Yeni Odalar'dan birkaç kışlayı ve Avret Pazarı'nı ve Dâvud-paşa İskelesi'ni ve bir tarafından Sultân Mehmed ve Sultân Selîm ve ‘Ali Paşa çarşusunu ve Lütfî Paşa ve Aya-kapu ve Yeni-kapu'yu “ke-enlem yekün şey’en mezkûra”901 edüp, sekene-i İstanbul'u zâr ü zebûn ve niçe ashâb-ı servet ü sâmânın ciğerini hûn ve ne hâl ise kırk sekiz sâ‘atdan sonra sükûn buldu. Feth-i İstanbul'dan berü  böyle âteş meşhûd u mesmû‘ olmayup, vâfir nüfûs tu‘me-i ejder-i nâr olduğu dahi tevâtüryâb-ı iştihârdır.
