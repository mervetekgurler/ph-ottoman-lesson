Vefât-ı Nakıbü'l-eşrâf-ı sâbık Rızâ Efendi
Efendi-yi mûmâ ileyh mukaddime-i mevti olan maraz-ı hâyile mübtelâ ve tîrdân-ı ecelden perîde olan nâvek-i kazâya havâle-i hedef-i rızâ edüp, evâyil-i zilhiccede907 terk-i cihân ü cihâniyân ve mu‘tekif-i zâviye-i hâmûşân oldu. Mûmâ ileyh ‘arîku'l-asl sâhibü'l-fazl bir zât olup, dûdmân-ı Cengîziyye'ye908 kadem-i ihtisâsı olduğuna binâ‘en, Târîh-i
 Gazân nâm kitâbı tercüme edüp, ‘ibârât-ı nefîse ve kelimât-ı selîse ile ahvâl-i hânân-ı Kırım'ı icmâl edüp, inşâsına sihr-i helâl ve güftârına ahsen-i makâl dense sezâdır.
