Zikr-i tebrîk ü tehniye-i „îd-i adhâ
Mâh-ı zilhiccenin onuncu günü909 hidmet-güzârân-ı südde-i a‘lâ ‘ale'l-‘umûm Serây-ı hümâyûn'a varup, dâmen-i feyz-me‘men-i Şâhâne'ye ruh-sâ ve tebrîk-i ‘îd-i sa‘îd resmini icrâ eylediler.
İhsân-ı Vezâret be-Silahdâr-ı hazret-i Şehriyârî Mehmed Ağa
Ağa-yı müşârun ileyhin takrîrine nazaran hiddet ü tehevvüre mümâna‘at ve ba‘zı nâ-şâyeste tavra ‘adem-i mütâba‘at hakkında tevlîd-i buğz u nefret edüp, el-Muhlisûn „alâ hatarin „azîm910 medlûlünce dâ‘imâ havf ü haşyet üzere iken, müceddeden nefh-ı rûh gibi hakkında ‘inâyet-i İlâhiyye sünûh edüp, zilhiccede Tırhala Sancağı'yla rütbe’-i vâlây-ı Vezâret'e nâyil ve birkaç gün zarfında umûrunu görüp, mansıbı tarafına râhil oldu.
