„Azl-i Şeyhülislâm ve vukü„ât-ı sâyire
Müftiyyü'l-enâm olan Dürrî-zâde Mustafa Efendi, şehr-i merkumun yirmi sekizinci günü927 merâret-i ‘azl ile telah-kâm ve Gelibolu'da ikâmeti murâd-ı Şehriyârî-enâm olup, Şeyhulislâm-ı sâbık Dâmâd-zâde Feyzullâh Efendi, ber-vech-i tekrâr o mesned-i vâlâ ile celîlü'l-mikdâr oldu.
Şehr-i recebü'l-ferdin on ikinci günü928 Kâyim-makâm-ı sadr-ı benâm olan Vezîr ‘Ali Paşa'ya, Halebü'ş-şehbâ Eyâleti tevcîh olunup, Bahr-i İskenderun'a ‘azîmet ve râkib olduğu kalyon Kapudan-ı müşârun ileyhi selâmetle sâhil-i merkuma ihrâc etdikden sonra Mısır tevcîh olunan Vezîr Sa‘deddîn Paşa'yı Mısır'a ve selefi Sadr-ı esbak Hekîm-zâde ‘Ali Paşa'yı, sâhil-i Rum'dan kangi sâhile mümkün olursa ihrâca mübâşeret eylemesi tenbîh olundu.
Yevm-i mezkûrda sükkân-ı Haremeyn-i şerîfeyn'e be-her sâl tahsîs olunan Surre-i hümâyûny, Haremeyn hazînesinden ifrâz ve Surre Emîni nasb olunan Ser-bostâniyân-ı sâbık Ahmed Ağa'ya teslîm olunup, ru‘yet-i levâzımı ‘akabinde licâm-ı ‘azîmeti mun‘atif-i savb-ı Hicâz kılındı.
