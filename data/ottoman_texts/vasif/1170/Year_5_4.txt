İhrâc-ı mevâcib ve nüzûl-i kalyon
Sâl-i mezkûr muharreminin yirmi beşinci günü2 bir kıst mevâcib çıkup, râtibe-hârân-ı dergâh-ı mu‘allâ, erkân-ı ni‘am-i celîle-i Şâhâne'den hâyiz-i kıst-ı evfây-ı birr ü ihsân oldular. Tersâne sâhasında inşâ ve Vefk-i Devlet isimyle müsemmâ kılınan kalyon ‘avn-i Hak'la itmâm ve deryâya nüzûl isti‘dâdını kesb eylediği ma‘rûz-i ‘atebe-i Şeh-riyâr-ı enâm kılınmışidi. Şehr-i mezkûrda âbâ vü ecdâd-ı vâlâ-nijâdları i‘tiyâdı üzere Tersâne'yi teşrîf ve huzûrları resm olanları iltifât-ı Şâhâne ile taltîf ‘akabinde vakt-i muhtâr hulûl ve bilâ-meşakka o sefîne-i kûh-misâl rûy-i deryâya nüzûl eyledi. Def-terdâr-ı Şıkk-ı Evvel olan Ahmed Efendi,  mübtelây-ı ‘azl-i nâgeh-zuhûr ve Gelibolu'ya nefy ile mağdûr olup, sâbıkâ Defterdâr ve hâlâ Yeniçerî Kâtibi olan Memiş Efendi, o câh-ı bülend ile refî‘u'l-mikdâr oldu.
