„Azl-i Kapudan-ı derya Vezîr „Ali Paşa
Müşârun ileyh devr-i ‘Osmân Hânîde manzûr ve Mîrahûrluk'dan bâ-Vezâret Rumeli mansıbı ile mesrûr ve bir müddetden sonra Deryâ Kapudanlığı ile mahsûd-i ev-liyây-ı umûr olmuşidi. Cülûs-i hümâyûn vuku‘unda sadr-ı devlete takrîb olunmak ka-zıyyesi Sadrıa‘zam'ı meslûbü'ş-şu‘ûr edüp, ba‘zı şükât tedârüküyle mebde‘-i saltanatda müşârun ileyhi menfûr etmişidi. Binâ‘en ‘alâ zâlik âhır-ı saferde müşârun ileyh ‘azl olunup, Ak-deniz'den aldığı mu‘ayyenât ki zulmiyye ismiyle sâmi‘a-i hümâyûna ilka olunmuşidi. îstirdâd ve edâ  olunmak içün emvâli musadere ve kendüsü îstan-köy'e iclâ olunup, Karabâgî Vezîr Süleymân Paşa bu defa dahi Deryâ Kapudanlığı'yla kâm-revâ oldu.
