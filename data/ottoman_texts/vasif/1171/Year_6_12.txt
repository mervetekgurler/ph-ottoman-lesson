Itlâk-ı ba„zı kesân ve vukû‘ât-ı sâyire
Sâbıka Kapucular Kethudâsı ‘Arabgîrli îbrâhîm Bey, Rodos Cezîresi'ne ve Mon-lacık-zâde ‘Ali Ağa, Filibe'ye birer töhmet-i nâ-müvecceh ile nefy olunmuşlar idi. Haklarında eltâf-ı Pâdişâhâne ta‘mîm ve ‘afv ü ıtlâkları emri, âdemlerine teslîm olundu. Yevm-i mezkûrda Bostâncı-başı Hüseyin Ağa dahi ‘azl ve yerine Hasekî Ahmed Ağa vasl olundu. Birkaç gün mukaddem Mevkufât ve Haremeyn mukata‘ası mansıblarıyle be-kâm olan îbrâhîm Efendi ve Mustafa Efendi'nin müşâhede eyledikleri hâb-nûşîn-i câh-ı ezgasü ahlâm950 menzilini cây-gâh edüp, Mevkufât, Muhsin-zâde Ahmed Bey'e ve mukata‘a-i Haremeyn sâbıka Baş951-muhâsebe Kîsedârı îbrâhîm Efendi'ye ihsân ve dâmâd-ı Sadrıa‘zamî Hüseyin Ağa'nın Büyük Mîrahûrluk ile necm-i ikbâli fürûzân kılı-nup, Bergosî Mehmed Ağa'ya, münhal olan Silahdâr Ağalığı ve Kırımî Hüseyin Ağa'ya, Küçük Mîrahûrluk tevcîh ü ‘inâyet ve henüz nefyden reh-yâb olan Monlacık-zâde ‘Ali
Ağa, Baş-bâkî Kulluğu'yla mazhar-ı rahm ü şefekat kılındı. Sâbıka Çavuş-başı olan Ahıshalı Mehmed Ağa, makamına i‘âde ve selefi Çelik Paşa, Kethudâsı ‘Ali Ağa'nın hânesinde ikameti irâde olunup, Vezîr firârî Mustafa Paşa, dağdağa-i tek ü tâz arz-ı fesîhden izhâr-ı melâl ve Nevşehir'de ber-vech-i teka‘üd ikameti içün dest-güşây-ı ib-tihâl olmağla, pîrliğine merhamet ve mahall-i mezkûrda ikametine ısdâr-ı emr-i izn ü ruhsat kılındı.
