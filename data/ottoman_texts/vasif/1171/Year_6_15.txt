„Azl ü nasb-ı Sadr-ı Rumeli
Pîrâye-bahş-ı mesned-i Rumeli olan Kara Bekir Efendi-zâde Ahmed Efendi, bir sene kadar mutesaddî-yi ahkâm-ı şerî‘at-ı Seyyidi'l-mürselîn ve sâbıka Sadr-ı Anadolu Mehmed Sâlih Efendi, selh-i saferü'l-hayrda953 müşârun ileyhe câ-nişîn oldu.
İcmâl-i ahvâl-i hüccâc ve müşâvere der-huzûr-i hümâyûn
Devr-i ‘Osmân Hânîde Ebûkuf dimekle ma‘rûf Dârü's-sa‘âde Ağası Ahmed Ağa'nın, Devlet-i ‘aliyye'de nüfûz-i kelâm ve iktidârı ve îka‘-ı tehdîdât ile iştihârı olup, erbâb-ı maslahat kendüye istinâd ve mürâca‘at ve hediyye nâmıyla takdîm-i envâ‘-ı rişvet ve giderek hırs u tama‘ı resîde-i hayyiz-i gayât ve maclûbât ü meslûbâtı kat ender kat olup, sadâkat-kârân-ı devletin ekserî evzâ‘-ı cân-güdâzından biri ve eyyâm-ı ikbâlinin müdebbiri olup, lisân-ı hâl ile Halâ bike ’l-cevvü fe-bîyzî ve asfırı'1 makalini zebân-âver-i tekrâr ve hüsn-i müdârât ile muhâfaza-i câh u i‘tibâr ederler idi. Dest-dirâzî-yi tesallut u istîlâsı yalnız Âsitâne-i sa‘âdet'de mütemekkin tüvângerân-ı zemâneye mahsûs olmayup, kol kol zevâyâ ve enhây-ı saltanata te‘addîsi sârî ve hükm ü emri kazâ‘-i mahtûm gibi her tarafa cârî olup, ez-cümle sinîn-i çendînden berü emâret-i huccâc-ı zevi'l-ibtihâc ile meşgul ve vaktinde emn-i tarîk ve âsâyiş-i züvvâr fevka'l-me’mûl olan Vezîr Es‘ad Paşa, tekâlîf-i şâkkasına ‘adem-i tehâmmül ile hidmetinde taksîr eylediği harâret-i gazabını teşvîr eyleyüp, ‘azlini belki katlini ızmâr ve mir’ât-ı kalb-i Pâdişâhî'yi men yesma„ yehal954 mefhûmu üzere refte refte  gerd-beste-i igbirâr eyleyüp, mecâhîl-i nâsdan ve müşârun ileyhin ba‘zı mahallerde Mütesellimlik hidmetinde is-tihdâm etdiği kimselerden Mekkî-zâde Hüseyin Ağa'yı hasretü'l-vüzerâ olan Şâm-ı cen-net-meşâmma Vâlî ve Şâm dîdebânlarından Mûsâ Ağa nâm kimesnenin Sayda Eyâleti ile kadrini ‘âlî etdirdüp, zu‘munda ahz-ı intikam ve hasmının ünf-i ru‘ûnetini ırgam eyledi. Niçe şuhûr u a‘vâm hevâ-yı Şâm ile ta‘tîr-i meşâm eden Es‘ad Paşa, bu hâdise-i nîş-hûrde-i keder ve tekadüm-i zemân ile kesb-i mu‘ârefe eylediği eşkıyâsına ‘alâ ri-vâyetin Cerdeci'yi tahvîf ve huccâcı uzakdan tahzîr u ta‘nîf içün irsâl-i haber ve bundan garazı emâret-i hâccın zâtına inhisârını bildirmek ve bu hatb-ı cesîmin âhar kimse ‘uhdesinden gelmeyeceğini anlatdırmak idi. ‘Urbân-ı bî955-emân bu teklîfe nisâr-ı cân edüp, bin yüz yetmiş senesi huccâc-ı Müslimîn farîza-i haccı edâ ve Ma‘an nâm mahalle otuz sâ‘at kalarak Beni Harb ‘Urbân'ı Cerdeci Mûsâ Paşa üzerine hecme-endâz-ı vega ve ol dahi Sayda'dan bî-ser u pâ cem‘ etdiği iki yüz âdem ile müdâfa‘ya ikdâm sûretin göste-rüp, ‘Urbân'ın bir hamlesinden târ ü mâr ve üftâde-i tîh-i zarar ü hasâr olup, bu maslahatı ‘Urbân kuvvetden fi‘le îsâlden sonra Mîr-i hâc Paşa'nın dahi askerini perîşân ve reh-girây-ı vâdî-yi beyâbân eyleyüp, huccâc-ı hidâyet-minhâcın emvâl ü eşyâların gasb ve eksiyye956 ve ardiyelerin selb ve ‘uryân ü büryân kat‘-ı feyâfî ve sahrâyı bî-pâyân eyleyerek ve yollarda terk-i957 cân ve vaz‘-ı ebdân ederek ne hâl ise pesmândeleri vâsıl-ı ser-menzil-i emn ü emân oldular.
‘Urbân, huccâcı ‘uryân etdiyse dahi ‘âkıbet-endîşliği elden bırakmayup, mahfel-i hümâyûna ve ba‘zı harîme itâle-i dest-i te‘arruz etmeyerek Ma‘an'a îsâl etdikleri sübût-yâfte-i sıhhat-i rivâyetdir. Bu haber-i keder-eser Hudâvendigâr-ı sâbık-ı merhûmun intikalinden yirmi otuz gün evvel vâsıl-ı sem‘-i erbâb-ı ‘akd ü hal ve telâfî-yi mâ-fât bâz-beste-i vakt-i mü’eccel olmuşidi. Şehriyâr-ı sütûde-etvâr hazretlerinin o aralıkda cülûs-i hümâyûnları vâki‘ olmağın âsâyiş-i memleket lâzime-i ‘uhde-i saltanat ve neşr-i âsâr-ı ‘adâlet muktezây-ı ahkâm-ı serîr-i Hilâfet olmakdan nâşî, istifsâr-ı umûr-i hâss ü ‘âm ve isti‘lâm-ı ahvâl-i enâm eyleyerek, Ağa-yı mûmâ ileyhin celb-i emvâl-i habîseye bi't-tab‘ mâyil ve Der-i devlet'de  niçe niçe vazîfesi olmayan umûra tesaddî ile ir-tikâbâta her bâbdan dâhil olduğu sem‘-i hümâyûnlarına vâsıl olmağla, bâlâda beyân olunduğu vech üzere mesnedinden tenzîl ve Ak-deniz'e doğru tesbîl olunmuşidi. Haber-i mezkûr bu def‘a Şâm tarafından ber-vech-i tafsîl inhâ ile mesmû‘-i Şâhâne olduğundan başka, Sultân Ahmed Câmi‘i'nde mevlid-i Nebevî kırâ‘et olunur iken, beher sâl müjde-i selâmet-i hâc ile vâsıl-ı dergâh-ı hilâfet-penâhî olan müjdeci-başıların ‘adem-i vüsûlü bâ‘is-i işti‘âl-i nâyire-i gazab-ı Pâdişâhî olup, Ağa-yı mûmâ ileyhin ser-felâket-zedesi bedeninden cüdâ ve Orta Kapu'ya vaz‘ u ilka kılındı. Cem‘ etdiği mâl kendüye fâyide etmeyüp, cem‘-i mâla tergîb edenler ve bu behâne ile kendüleri mâl-ı Karûn'a mâlik olanlar uzakdan nigah-endâz-ı seyr ü temâşâ ve „aleyhi mâ-yestahikku958 kelâmıyla de-hen-guşây-ı istihzâ oldular.
îşbu sene-i ‘amîmetü'l-meymenede huccâc hidâyet-minhâcın âminen ve sâlimen zehâb ü iyâblarına dâyir umûr ve husûsun küllîsine ber-vech-i devâm nizâm vermek959 içün huzûr-i hümâyûnda ‘akd-i encümen-i meşveret tasmîm olunup, Şeyhulislâm Efendi ve bi'l-fi‘l Sadr-ı Rûm Mehmed Sâlih Efendi ve Sadr-ı Anadolu Çelebî-zâde ‘Âsım îsmâ‘îl Efendi ve sâbıka Sadr-ı Rûm ‘Abdurrahîm Efendi ve sâbıka Sadr-ı Anadolu Şeyhî Monla Efendi ve sâbıka Sadr-ı Anadolu Veliyyüddîn Efendi ve bi'l-fi‘l îstanbul Kadısı ve Nakıbü'l-eşrâf, Şerîf Mehmed Monla Efendi ve Yeniçeri Ağası ve Sekbân-başı ve Kul Kethudâsı ve Defterdâr Efendi bi'l-cümle Bâb-ı ‘âlî'ye da‘vet ve salât-ı zuhr edâ olundukdan sonra destâr-ı ‘âdî ile Serây-ı hümâyûn'a ‘azîmet ve sünnet odasında cüz‘î istirâhatden sonra Silahdâr Ağa vesâtatıyla Revân odasına doğru revân ve takbîl-i dâmen-i Şâhâne'ye şitâbân oldular. Şehriyâr-ı Dârâ-gulâm feth-i kelâm ve: —Huccâc-ı Müslimîn'in nehb ü gareti mukaddimâtına sebeb olan şahıs, ber-mûceb-i fetvâ i‘dâm olundu. Bundan sonra: —Tedbîr nedir?” deyü cümleye hitâb buyurduklarında, Sad-rıa‘zam-ı kaviyyü'l-himem cevâba âgaz edüp, —Sâye-i hümâyûnlarında her husûsun vech-i lâyıkı üzere nizâmı verilür, ez-cümle Mîr-i hâclık tevcîh buyurulan Çeteci ‘Abdullah Paşa kullarına şu siyâk üzere emr-i ‘âlî terkim ve Re’îsülküttâb Efendi'ye teslîm, ol dahi kırâ‘et ile me‘âlini cümleye tefhîm eyledi. —Sizler ne dersiz?” hitâbıyla taraf-ı hümâyûndan huzzâr istintâk olundukda, emr-i şerîfin hâvî olduğu  tedbîr müs-tahsen ve dil-pezîr olduğunu her biri bir vâdîde beyân ü takrîr etdiklerinde: —Âbâ vü ecdâd-ı kirâmımız leyl ü nehâr âsâyiş-i ‘ibâd ve te‘mîn-i bilâd ve ‘ale'l-husûs umûr-i Haremeyn-i şerîfeyn'e hasr-ı evkat eyledikleri ma‘lûmumdur. Sıyânet-i Beytü'l-mâl ve himâyet-i vedî‘a-i Melik-i Müte‘âl bir mertebe mültezem-i hümâyûnumdur ki, şu bâr-ı mugammede1 olan hâtem-i zerrîne darb-ı sikke edüp, umûr-i ‘ibâda sarf ve helâlî hâtem isti‘mâl ederim” deyü derârîy-i kelâm-ı Mülûkâne'lerin rişte-keş-i intizâm ve: —Cümleden teveccüh-i derûn taleb ederim” hitâbıyla meclisi miskiyyü'l-hıtâm buyurdular.
