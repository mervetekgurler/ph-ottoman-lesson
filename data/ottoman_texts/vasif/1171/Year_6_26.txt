„Azl-i Kul Kethudâsı
Yevm-i mezkûrda Kul Kethudâsı bulunan Kapu-kıran Mehmed Ağa, sûret-i te‘dîb ve tagrîbde ‘azl olunmuşiken ferdây-ı ‘azlinde mûmâ ileyhe Belgrad Ağalığı tevcîh ve Kul Kethudâlığı, Zağarcı-başı olan Vefâlı Mehmed Ağa'ya ve Zağarcı-başılık, Hotin cânibinde bulunan Hatîb-zâde Mehmed Ağa'ya tahsîs olunup, ‘avdeti tenbîh olundu.
Tezvîc-i „Âyişe Sultân be-Vezîr-i Silahdâr Mehmed Paşa
Mâh-ı cumâdelûlânın altıncı günü970 Şehriyâr-ı kerrûbî-âsâr hazretlerinin hemşîre-i muhteremeleri ‘Âyişe Sultân-ı ‘aliyyetü'ş-şân hazretleri Tırhala Mutasarrıfı Vezîr Si-lahdâr Mehmed Paşa'ya tezvîc ve müşârun ileyhin bâzâr-ı i‘tibârı tervîc irâde olunmağ-la, Sultân-ı müşârun ileyhâ hazretlerinin şeref-endâz971 ikâmet oldukları Hekîmbaşı Serâyı'nda Şeyhülislâm Efendi ve Dârü's-sa‘âde Ağası ve müşârun ileyh tarafından vü-rûd eden vekîl ve şuhûd mevcûd bulundukları halde beş bin altûn mihr-i mü’eccel ile ‘akd-ı nikâh ve icrây-ı sünnet-i hayrun men tale„a „aleyhi's-sabâh972 kılınup, tertîb olunan et‘ime-i gûnâ-gûn tenâvülünden sonra müşârun ileyhâ ve müşârun ileyh taraflarından beyâz çukaya kablu birer sevb-i semmûr Şeyhulislâm Efendi'ye boğça ile ‘arz u takdîm ve Dârü's-sa‘âde Ağası'na Harem-i Sultânî'de bir sevb-i semmûr ilbâs olunduğundan başka, hâric-i Harem'de müşârun ileyh tarafından olarak bir sevb-i semmûr boğça ile ‘arz ve âdemlerine teslîm ve sâyirlerinin dahi teşrîfât üzere hila‘  ve ikrâmları husûsu te‘diye vü tetmîm olundu.

1
2
3
4
5
6

„Azl ü nasb-ı Re’îsülküttâb ve tevcîhât-ı sâyire973
Mâh-ı mezkûrun onuncu günü974 Re‘îsülküttâb olan ‘Abdî Efendi ‘azl ve Burusa'ya nefy ile mübtelây-ı muzâyaka vü ezell olup, mâhiyyeti eşher mine'l-kamer975 ve tedbîri emzâ mine'l-kader976 olan Mektûbî-yi Sadr-ı muvakkar Kâşif Mehmed Emîn Efendi, Riyâset-i Küttâb hidmetiyle şeref-yâb ve Mektubçuluk ile Sadrıa‘zam-ı Dîvân Kâtibi ve el-yevm Cebecîler Kâtibi olan İbrâhîm Efendi, ke'l-evvel mâlik-i nisâb-ı iktirâb ve Baş-halîfe olan Mihrî Mehmed Efendi, Baş-halîfelik'den Kitâbet-i mezkûre ile ihrâc ve Baş-halîfelik ile hüner ü ma‘rifeti vâreste-i ihticâc olan el-Hâc Mehmed Efendi, vâyedâr-ı ibtihâc kılındı.
Çavuş-başı ‘Abdî Ağa, hidmetinde gayr-i muvaffak olduğundan ‘azl ve yerine sâbık Başbâkı-kulu Ebûbekir Ağa mülhak oldu. Baş-muhâsebeci olan Halîmî Mustafa Efendi, me’lûf olduğu gurbet ile bu defa dahi imtihân ve Gelibolu'da ikametiyçün ıs-dâr-ı fermân olunup, Râmî Paşa-zâde Mustafa Bey, Muhâsebe-i Evvel mansıbı ile terfîh ve Nemçe Sefâreti'yle ‘âzim olan Resmî Ahmed Efendi'nin mansıbı olan Küçük Evkaf, Tersâne Re‘isi Süleymân Efendi'ye tevcîh olundu.
Cidde Vâlîsi Sadr-ı sâbık Seyyid Mehmed Paşa, hulûl-i ecel-i mev‘ûdiyle vefât edüp, mansıbı münhal olmağla, Selânik Mutasarrıfı Sadr-ı esbak Nâyilî ‘Abdullah Paşa, Cidde'ye Vâlî ve Selânik Sancağı'yla, Köstendil Mutasarrıfı bulunan Mîr-i mîrân Meh-med Paşa'nın kadri ‘âlî kılındı. Cebeci-başı Kadri Ağa-zâde ma‘zûl ve Surre Emâneti ile nâyil-i me‘mûl olup, Cebecî-başılık, sâbıka Topçu-başı olan Kapucu-başı Mustafa Ağa'ya menkul oldu.

1
2
3
4
5

