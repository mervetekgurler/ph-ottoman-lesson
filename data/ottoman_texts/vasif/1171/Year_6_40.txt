İhrâc-ı Donanma-yı hümâyûn
Bu sene-i ‘amîmetü'l-meymenede dahi Donanma-yı hümâyûn'un cemî‘-i levâzımı müheyyâ vü âmâde kılınup, şa‘bânın on altıncı günü994 ihrâcı irâde olunduğuna binâ‘en, yevm-i mezkûrda Kapudan Paşa alay gösterüp, Başterde-i hümâyûn ile Yalı-köşkü'ne çıkdıkda, ibtidâ Sadrıa‘zam ile mülâkât ve bi'l-mürâfaka ‘atabe-i gerdûn-mertebeye vaz‘-ı vecenât edüp, Sadr-ı vâlâ-kadr ve sâniyen Şeyhulislâm ve sâlisen Kapudan Pa-şa'ya semmûr kürkler geydirülüp, sâyir Kapudanlar ve zâbitân-ı donanmaya dahi  mu‘tâd-ı kadîm üzere hil‘atler ilbâsından sonra müşârun ileyhim Dolma-bağçe'ye
‘azîmet ve Tersâne Emini tarafından tertîb olunan et‘ime tenâvülünden sonra sâhib-i Devlet Kapudan Paşa ve Tersâne Emîni'ni bir sevb-i semmûr ile ser-kerem-i silâfe-i ferhat edüp, ahşama karîb serây-ı ‘âlîlerine ‘avdet eylediler.
