„Azl-i Hân-ı Kırım

Ülke-i Kırım'da Hân olan Halîm Gi&lt;ây


hilm-i ifrât ile ma‘rûf ve rehâvet ü

betâ‘etle mevsûf olduğundan gayri, ahdâs-ı evlâd ü ahfâdını o tarafa dâyir menâsıbda istihdâm ve merkumlar dahi rey‘ân-ı şebâb ve ‘adem-i tecribe-i hatâ vü savâb iktizâsıyla, semt-i lehv ü taraba ıtlâk-ı zimâm edüp, giderek bu gaflet îrâs-ı fesâd ü mazarrat ve müsta‘idd-i fitne olan Nogay tâ’ifesine sebeb-i hal‘-ı ribka-i itâ‘at olup, Boğdan memleketinin bir kıt‘asını nehb ve o havâlîden bi'l-külliyye emniyyet-i nâsı selb eyledikleri ma‘lûm-i hümâyûn olduğundan ‘azl ve Arslan Girây yerine vasl olunmuşidi. Müşârun ileyh Kırım'a ‘azîmet içün hâzır olmuşiken, kabâyil-i Tatar o tarafda ictimâ‘ ile Kırım Hânlığı'na Arslan Girây'ın birâderi Kırım Girây'ı ihtiyâr ve Der-i devlet-medâra ‘arz ve mahzar tesyâr eylediklerine binâ‘en, teskîn-i fitne-i Tatar kasdıyla Hânlık müşârun ileyhden sarf olunup, muhtârları olan Kırım Girây'a ihsân ve memleket-i Boğdan'dan garet olunan eşyâ bi't-temâm istirdâd olunmak içün ısdâr-ı emr-i ‘âlişân kılındı.

1
2
3
4

