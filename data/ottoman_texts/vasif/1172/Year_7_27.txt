Ba„zı havâdis
Sâbıka Silahdâr-ı Şehriyârî İbrâhîm Bey, bâlâda zikr olunduğu vech üzere maskat-ı re‘si olan Ahısha'ya nefy olunmuşidi. Mûmâ ileyh hakkında mütemeyyizân-ı Enderûn, tahrîk-i  silsile-i ‘afv ü ihsân ve merrât-ı1120 niyâzlarında sûret-i müsâ‘ade nü-mâyân olunup, İznikmid'de ikameti içün ısdâr-ı fermân kılındı.
Silahdâr-ı Şehriyârî iken ber-vech-i teka‘üd visâde-i râhata tevessüd eden Boşnak Hüseyin Ağa'nın sâyir ricâl-i devlet gibi hıdemâtda istihdâm olunarak âzmâyiş-i umûr eylemesi, havâlî-gerd-i zamîr-i Şehinşâhî olduğuna binâ‘en, Cumâdelâhıre evâyilinde1121 Kapucular Kethudâlığı'yla dilşâd ve beş on günden sonra ba‘zı etvâr-ı şütür-gürbesi1122 vâsıl-ı sem‘-i Şehriyâr-ı vâlâ-nijâd olup, fi'l-hâl ‘azl ve Edirne'ye ib‘âd1123 olundu.
Kayseriyyeli Yazıcı Îbrâhîm Efendi, sâhib-i servet ü yesâr ve Surre Emâneti'ne min külli'l-vücûh sezâvâr olmağla, Cumâdelâhıre'de1124 mûmâ ileyh Surre Emîni nasb u ta‘yîn ve mes‘ûlâtı-ı ‘âdiyesi teshîl ü tehvîn olundu.
Nisvân tâyifesinin ziyy ü reftârda olan harekât-ı nâ-hemvârları vakt be-vakt inzi-cârlarını müstevcib olup, bu def‘a dahi sâbıklarda olduğu gibi tenbîhât-ı ‘ekîde ile mezbûrelere1125 ta‘yîn-i hudûd ve men‘-i irâ‘e-i vücûh u hudûd kılınup, mesîrelerden men‘ ve mevzı‘-i töhmet olan mahallerden pây-i tecâvüzleri kat‘ olundu.
Sâbıka Dârü's-sa‘âde Ağası Yazıcısı Mehter-zâde ‘Ali Efendi'nin Kum-kapu kur-bunde muhterik olan hânesini ‘amele hafr eder iken, tahte'l‘arz bir mikdâr altûn zuhûr eylediği Bâb-ı ‘âlî'ye ihbâr ve Defterdâr Efendi'ye buyuruldu ısdâr olunup, Baş-bakıkulu Ağa'yı irsâl ve nakd-i mezkûru getürüp, hazîneye idhâl eyledi.
Hanya Sancağı, Vezîr Kâmil Ahmed Paşa'ya ve Îç-il Sancağı, sâbıka Mar‘aş Vâlîsi Vezîr Dîbâcı Îbrâhîm Paşa'ya ve Mar‘aş Eyâleti, sâbıka Înebahtı Mutasarrıfı Mîr-i mîran'dan Mısrî Ahmed Paşa'ya evâsıt-ı Cumâdelâhıre‘de tevcîh olunup, Nakıbü'l-eşrâf Şerîf Mehmed Monla Efendi dahi târîh-i mezkûrda ‘azl-i nâgeh-zûhûr ile müked-der ve Nekabet mansıb-ı celîli Îdrîs-zâde Mehmed Efendi'ye müyesser oldu.
