İhsân-ı Vezâret be-Mîr-i mîrân-ı Trabzon
Memleket-i mezbûra ehâlîsi ‘an-asl huşûnet ü ru‘ûnetle meşhûr ve — Kulun kula ne borcu var?” kelâmı her bâr lisanlarında mezkûr olduğundan gayri, ednâ behâne ile hedm-i binâ‘illâh bîşeleri ve mekr ü fesâd hulâsa-i endîşeleri olup, bu esnâda ‘utuvv1126 ü istikbârları resîde-i derece-i kemâl ve te‘dîb ü gûşmâlleri lâzım-ı hâl olduğundan, Mîr-i mîrandan Canikli Süleymân Paşa üzerlerine taslît  ü havâle ve o makule serd-hevâ-yı ru‘ûnet olanları i‘dâm u izâle edüp, fukarâ-yı memleketi te‘mîn ve hidmeti mûcib-i tahsîn olduğundan başka leyl ü nehâr dâg-ı ber dil-i hasret olduğu rütbe-i Vezâret'le kadri terfî‘ ve ol bâbda ısdâr-ı tevkı olundu.
