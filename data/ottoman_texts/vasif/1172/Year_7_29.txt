Velâdet-i Hibetullah Sultân
Îşbu recebü'l-ferdin on beşinci günü1127 sulb-i pâkîze-sirişt-i Cihândârî'den yehebü limen yeşâ ’ü inâsen1128 mısdâkı üzere bir duhter-i sa‘d-ı ahter zînet-bahş-ı mehd-i vücûd ve kımât1-ârâ-yı minassa-i şuhûd olup, o sultân-ı hurşîd-tal‘at ve nâhîd-terbiye Hibe-tullâh ismiyle tesmiye olunup, yedi gün yedi gice Âsitâne-i sa‘âdet ve havâlîsinde icrây-ı resm-i şehr-âyin fermûde-i Pâdişâh-ı Îskender-temkîn olduğuna binâ’en, münâdîler mecma‘-i nâs olan mahallerde i‘lân-ı beşâret ü tehânî ve iblâğ-ı hükm-i mutâ‘-ı Cihânbânî eylediler. Sultân-ı müşârun ileyhânın velâdetine vâfir târîhler söylenüp,

1
2
3
4
5

Binde bir vâkî‘ olur böyle dilârâ târîh
(^.j15 b^J 4;^ jjb^ £*'j “-^î-!)
Oldu kevne tarab-âver1129 Hibetullâh Sultân (jlkU ^1 â-a jj ^j^ &lt;b^ ^^jl)
Sadrıa‘zam Râgıb Paşa'nın eser-i kalemi olup;
‘Ömr ü ikbâlle geldi Hibetullâh Sultân (jlkl^ 4)1 â-a ^jJS 4)Çîl j ^«^)
târîhi dahi Tevfîk Efendi merhûmun zâde-i tab‘ıdır.
Sultân-ı müşârun ileyhânın velâdetinden otuz kırk gün mukaddem ihtiyâten hâzır bulunmalarıyçün bezistân kethudâlarına keyfiyyet ifâde olunup, dükkânlarında âvîze ve sâyir tecemmülât-ı donanmayı1130 âmâde ve şehr-âyin erbâbından olan sâyir ricâl ve ocak ağaları dahi tedârüklerin biribirinden ihfâ ile semt-i nüvîd-i beşârete dervâze-i sâmi‘aların küşâde etmişler idi. Zuhûr-i velâdet-i pür-beşâret cümleye ma‘lûm oldukda, bây ü gedâ hâllerine göre der u dervâzelerin pür-nakş u nigâr ve gicelerde îkad-ı şumû‘ u kanâdîl ile şeb-i târı mânend-i nehâr eylediler. Her kûşede sadây-ı tabl ü sûrnâ ve her tarafda nevây-ı çeng ü şeştâ safâ-bahş-ı kulûb-i pîr ü bernâ olup, şu‘bede-bâzân-ı1131 Sâmirî-hırfet, izhâr-ı sanâyi‘-i garîbetü'l-eşkâl ile hûş-rübây-ı nev‘-i insanî ve rakkasân-ı mütenâsibü'l-a‘zâ tahrîk-i endâm-ı dilkeş-hırâm ile dil-i mürdegân-ı enâma ifâza-i rûh-i sânî ve her hâne dâr-ı sûr ve her dükkân beytü's-sürûr olup, kayid-i hüzn ü gam reh-peymây-ı diyâr-ı ‘adem ve ceyş-i şevk u tarab asker-i cevr ü elem üzerine ref‘-i ‘alem edüp, milket-i derûn-i hücûm-i sipâh, gussa vü endûhdan sâlim ve vücûd-i ‘âlem zât-ı sürûr ile kayim oldu. Recebü'l-ferdin yirmi birinci günü1132 Sadr-ı vâlâ-kadr tarafından i‘mâl olunan gehvâre-i zerrîn ve mücevher hâzır u âmâde ve Kethudâ Bey ile  Enderûn-i hümâyûn'a firistâde olunup, Ağa-yı mûmâ ileyh Dârü's-sa‘âde Ağası tarafına gelüp, pây-i mehdi telsîm ve Ağa-yı müşârun ileyhe teslîm ve ol dahi mahalline takdîm eyledi. Serây-ı hümâyûn'da dahi tertîb-i levâzım-ı sürûr u şâdî kılınup, hâne-i hâssa ve kilâr ve seferli dâ’ireleri âvîze-i süreyyâ-peyker ve envâ‘-ı zer ü zîver ile tezyîn olunduğundan başka, Topkapu ve İncüli ve Ağa Bağçesi köşkleri ve Bâbü's-sa‘âde ve Orta-kapu ve sâyir mahaller nümûne-nümây-ı nigâr-hâne-i çîn ve bâ-husûs Bâb-ı hümâyûn ittısâlinde zerdûz1133 bir kıt‘a sâyebân nasb ve ‘İmâret dîvârından serây meydânına doğru iki yüz mikdârı ve Bâb-ı hümâyûn derûnundan Bâbü's-sa‘âde'ye varıncaya dek dört yüz mikdârı meş‘aller nücûm-i sâtı‘a ve büdûr-i lâmi‘a gibi nûr-pâş-ı ‘âlem ve kapu araları billûr âvîzeler ve bî-hisâb kandîller ve yemîn ü yesârda şem‘dânlı birkaç yüz kebîr ü sagîr endâm âyîne temâşâsı mûcib-i indifâ‘-ı gam olduğundan gayri, Paşa-kapusu dahi reng-âmîz kandiller ve heyâkil-i garîbe ve temâsîl-i ‘acîbe ile ârâste olunmuş âvîzeler ile zînet-yâb ve bâ-husûs derûn u bîrûnu kanâdil-i muhtelifetü'l-elvân ile nigârında bir câmi‘-i latîf ihtirâ‘ olunup, tarh-ı dil-firîbi hayret-resân-ı ezhân-ı uli'l-elbâb olup, hâti-me-i eyyâm donanmada olan esnâf alayları dahi tertîb ü tanzîm ve her sınıf hirfeti iktizâsına göre alay gösterüp, du‘ây-ı Şâhâne'yi bârgâh-ı ulûhiyyete takdîm eylediler. Bundan sonra deniz donanması dahi tenbîh olunup, sallar üzerinde suver-i ‘acîbe îcâd ve envâ‘-ı bahrî ve püskürme ve çarh-ı felek resminde masnû‘ nev-peydâ fişekler ma-hal-be-mahal îkâd olunup, her ocağ bir gîce icrây-ı san‘at ile donanmaya gayet verildiğinden başka, bu meserretden hisse-mend olmaları zımnında Memâlik-i mahrûse vülât ü hükkâmına neşr-i evâmir ve işâ‘a-i beşâyir kılındı.

1
2
3
4
5

