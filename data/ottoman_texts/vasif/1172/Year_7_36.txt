Havâdisât-ı müteferrika
Şıkk-ı Sânî olan Göynüklü Ahmed Efendi, müsinn ü ihtiyâr ve yüz yaşını1140 müte-câviz bir pîr-i emekdâr olup, bu esnâda hulûl-i ecel-i mev‘ûdiyle vefât ve mansıbı ile mülakkab Sâlih Efendi kesb-i hayât eyledi.
Enderûn-i hümâyûn'dan muhrec Hattât ‘Abdî Efendi, Şıkk-ı Sâlis Defterdârı nasb olunmuşiken, ol dahi çok geçmeden terk-i hayât-ı müste‘âr ve ‘Ârifî dâmâdı Süleymân Bey, mansıb-ı mezkûr ile ihrâz-ı mâye-i mesâr eyledi.
Tüvângerân-ı zemâneden Haleb Kethudâsı demekle ‘arîf Mustafa Ağa, bir müd-detden berü meflûc u nahîf ve bu esnâda rûh-i latîfi âzâde-i1141 cism-i kesîf olup, [mısra]„:
Kad yecma‘u'l-mâle gayra âkilihi1142 mefhûmunca1143 sarf ü bezlinden lerze-nâk olduğu emvâl ve tuhaf-ı gûnâ-gûn dâhil-i dârü'l-hizâne-i hümâyûn oldu.
Mukâta‘ât-ı cesîmeden Duhân Gümrüğü, bundan akdem ba‘zı kimselerin ber-vech-i mâlikâne ‘uhdelerinde olup, eşiddâ‘-i mültezimîn yed-i vâhidden iltizâm ile vâfir mâl tahsîl ü igtinâm ve ashâb-ı mukâta‘anın bedel-i iltizâmları ve mîrîsi verildikden sonra taraflarına kati çok meblağ kaldığını ve taraf-ı mîrîden ba‘zı mu‘temidân-ı devlete ilzâm olunduğu hâlde mîrîye nef‘-i ‘azîm terettüb eyleyeceğini ba‘zı erbâb-ı istîfâ ifâde vü i‘lâm eylediğine binâ‘en, sevkinde mazarrat ve ashâb-ı mukâta‘aya hasâret olmadığından gayri, Beytü'l-mâl-i Müslimî'ne sebeb-i kesret olduğu mütehakkak olduğundan nizâmına mübâşeret ve ashâb-ı mukâta‘anın hisselerine göre mu‘acceleleri bi't-temâm cânib-i mîrîden i‘tâ ve cümlesi irzâ olundukdan sonra Gümrük-i mezbûr, Sultân Kethu-dâsı ‘Ali Ağa'ya ber-vech-i emânet tefvîz olunup, senevî hâsılâtdan fi'l-hakîka vâfir mal istihsâl ve umûr-i mühimmeye sarf içün hazîne-i Sultânî'ye idhâl olundu.

1
2
3
4

Müstevlî-yi mülk-i İran olan Nâdir Şâh1144 tarafından ba‘de'l-musâleha Devlet-i ‘aliyye'ye ba‘zı tuhaf ü nevadir tertîb ü ihdâ ve Hânân-ı İrân'dan Mustafa Hân ile Bağ-dâd'a vusûlü, Bağdâd Vâlîsi Vezîr Süleymân Paşa tarafından inhâ olunup, Hân-ı mezkûrun Âsitâne'ye îsâli esbâbına teşebbüs üzere iken, Nâdir Şâh defîn-i hâk-i siyâh ve Mustafa Hân dahi hedâyâyı terk ve ‘Acem diyârına doğru rû-be-râh olmuşidi. Bu esnâda hedâyâ keyfiyyeti  Vezîr-i müşârun ileyh tarafından tekrâr zebân-âver-i tezkâr ve Âsitâne-i sa‘âdet'e isticlâbı husûsu sûret-i istîzânda iş‘âr olunduğuna binâ‘en, irsâline dâyir emr-i hümâyûn sudûr ve ol dahi hedâyâ-yı mezkûreyi mashûben bi's-selâme Selâm Ağası'yla ma‘rûz-i ‘atebe-i Şehriyâr-ı vakur etmişidi. Zikr olunan hediyye kavâyimi, zeheb-i hâlisden masnû‘ ve ba‘zı mahallerine elmâs ve sâyir cevâhir mevzû‘ olunmuş Taht-ı Tâvûsî nâm neşîmenden1145 ve ba‘zı tefârîk-ı ‘Acem'den ‘ibâret idi.
