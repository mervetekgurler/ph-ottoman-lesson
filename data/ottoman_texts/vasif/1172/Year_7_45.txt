Havâdisât-ı müteferrika
Kethudâ Kâtibi olan ‘Ali Efendi evâsıt-ı şevvâlde1157 ‘azl ile tekdîr ve sâbıkı ‘Ömer Efendi, makâm-ı sâbıkında takrîr olundu.
Bergosî Mehmed Ağa'nın evzâ‘-ı şütür-gürbesi iktizâsıyla menfûr-i tab‘-ı Sadru's-sudûr ve hânesinden çıkmamak te‘dîbi ile ihtilât-ı ahbâbdan mehcûr oldu.
Müderrisîn-i kirâmdan olup, kemâl ü ma‘rifeti ke'ş-şemsi fi'l-hevâ cerr-i zâhir ve leyl ü nehâr nemek-i meclis-i Sadr-ı müstahsenü'l-me‘âsir olan Haşmet Efendi hakkında dahi bezâzet-i lisân ve ta‘n-ı ihvân sebebi ile nefret nümâyân olup, İstinye'de pederi sâhil-hânesinde ikâmeti tenbîh ve bu gûşmâl ile tahvîf-i her hâmil ü nebîh kılındı.
Başbâkı-kulu olan Abdâl Mehmed Ağa, Mîrahûr-i Sânî Vekîli nasb ü ta‘yîn ve Yahyâ Paşa birâderi İbrâhîm Bey, mûmâ ileyhe câ-nişîn kılındı.
Pâdişâh-ı takvâ-penâh dâme fî „avni'l-İlâh1155 hazretleri ba‘zan salât-ı subhu Ayasof-ya Câmi‘i'nde edâ ve iskât-ı farîza-i Hudâ eyler idi. ‘E‘imme-i Ayasofya'dan Zileli
‘Osmân Efendi'nin nevbeti günü ‘ale's-seher Ayasofya Câmi‘i'ni tal‘at-ı hümâyûnlarıyla münevver buyurup, Efendi-yi mûmâ ileyhin kırâ’etini tahsîn ve kâmet-i liyâkatini hil‘at-i İmâmet-i Sâniye ile tezyîn eylediler.
Ağayân-ı Harem-i hümâyûndan ba‘zılarının vâki‘ olan hıdemâtda taksîrleri ser-zede-i zuhûr ve kurb-i sürâdikât-ı Saltanat'dan ib‘âdları sâyirlerine sebeb-i ihtilâc-ı1158 sudûr oldu.
FT1 • • *
