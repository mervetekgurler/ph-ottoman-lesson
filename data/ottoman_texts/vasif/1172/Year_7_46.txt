Tertîb-i nışân
Rütbe-i vâlâ-yı Vezâret'le kâmrân  olan Vezîr Silahdâr Hamza Paşa'ya kerîme-yi muhtereme-i hazret-i Cihanbânî ‘iffetlü Hibetullâh Sultân'ın nâmzed kılınması irâde olunup, iktizâ eden nişân takımının tedârüküne mübâşeret ve cümlesi hâzır u âmâde olduğu ma‘rûz-i ‘atebe-i gerdûn-rif‘at olunmuşidi. Alay-ı dilârâ ile Serây-ı ‘âmi-re'ye nakli fermân ve evâsıt-ı şevvâlde1159 zikr olunan nişân takımı defter-i teşrîfâtda tasrîh u beyân olunduğu vech üzere müretteb alay ile dâhil-i Harem-serây-ı Pâdişâh-ı devrân oldu.
