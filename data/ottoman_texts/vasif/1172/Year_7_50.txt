„Azl-i Şeyhülislâm Mehmed Sâlih Efendi ve nasb-ı „Âsım İsmâ„îl Efendi
Müftiyyü'l-vakt bulunan Mehmed Sâlih Efendi, ahlâk-ı hamîde ve evsâf-ı ber-güzîde ile müte‘âref ve eltâf-ı mâ-lâ nihâyesi erbâb-ı haysiyyet ü istîhâle mütezâ‘if ve müterâdif iken, — ve eyyü kerîmin lem tusibhü'n-nevâyib.”1163 medlûlü üzere işbu zilka‘de evâyilinde1164 musîbet-i ‘azl ile mütekeddir ve Kanlıca'da vâki‘ sâhil-hânesinde ikâmetle tesliyyet-bahş-ı hâtır oldu. Rumeli Pâyesi'yle sâbıkâ Anadolu Kadı‘askeri olup, ‘ilm ü hünerde ‘ilm ü fazl ü edebde Yahyâ bin Ektem1165 olan Çelebî-zâde ‘Âsım Efendi, yevm-i mezkûrda1166 telebbüs-i hil‘at-i beyzâ ile zîb-ârâ-yı mesned-i fetvâ oldu.
