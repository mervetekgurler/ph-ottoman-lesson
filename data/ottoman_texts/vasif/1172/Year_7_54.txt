Havâdisât-ı müteferrikâ
İşbu zilhiccetü'ş-şerîfenin onuncu gicesi1177 erkân-ı devlet Serây-ı hümâyûn'da ‘akd-i encümen-i cem‘iyyet ve tulû‘-i fecr-i sâdıkda takbîl-i dâmen-i Şâhâne ile icrây-ı resm-i tebrîk ü tehniyet eyleyüp, Hidîv-i bahr ü berr yevm-i ‘îde mahsûs dârât-ı pür-zîb ü zîver ile Sultân Ahmed Hân Câmi‘i'ni dîdâr-ı âfitâb-ı envârlarıyla münevver buyurup, edây-ı salât-ı ‘îdden sonra Serây-ı Mülûkâne'lerini kudûm-i meymenet-lüzûmlarıyla kasr-ı huld-i berîne berâber buyurdular.
Eflak kapu kethudâlarından bir gebr-i1178 zenîm Müslime câriyesini her bâr darb u teltîm eyleyüp, mezkûre bir-takrîb Tarabya'da olan hânesinden firâr ve Rikâb-ı ka-mertâb'a1179 ‘arz-ı hâl sunup, ‘an-asl Müslimât'dan olup, mesfûrun pençe-i şikencesine giriftâr ve her bâr cevr ü eziyyeti ile dilfigâr olduğunu  iş‘âr etmekle mesfûr ihzâr ve Fenâr'da vâkî‘ hânesi kurbunda salb ü berdâr kılındı.
Hâcegân-ı Dîvân'dan Hâkî Efendi, bu hâkdân-ı fenâdan rihlet ve cânib-i ‘ukbâya ‘azîmet eyledi. Müteveffây-ı mûmâ ileyhin kıt‘aları İbn Yemîn kıt‘alarından rengîn ve gazelleri ma‘nidâr ve nemekîn olup, Defterdâr-kapusu binâ olundukda;

1
2
3
4
5
6

Ketebe koysa sezâdır buna Sultân Mahmûd
(^^^^^ ü^^^^ is^j j^ijı ^^^)
târîh-i bedbini inşâd eylemişdir. Bu vâdîde olan mehâreti ve şi‘irde olan liyâkati ma‘lûm olmak içün mukatta‘âtından bir iki kıt‘a bu mahalle sebt olundu.
Şehsuvâr-ı ‘arsa-i cûd olduğun fehm eyledim İşte ben geldim efendim dergehin dîvânına İntizâr âtına çiğnetme bu hâkî bendegî
Esb-i va‘din dizginin döndür vefâ meydânına
Bîmârım efendim bu dem-i sermâda
Sincâb ise ancak geyilür küremâda
Kürk istemeğe havf ederim zîrâ kim
Kürk ile kürek bir görülür imlâda.
