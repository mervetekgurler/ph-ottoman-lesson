Terceme
Müşârun ileyh bin yüz on dokuz şa‘bânında terk-i eczây-ı kâyinât eden Re‘îsü'l-etıbbâ Nûh Efendi merhûmun oğlu olduğundan, Hekîm-zâdelik ile şöhret-şi‘âr olmuşidi Mi‘e-i kâmile şa‘bânın Leyle-i Berât'ında kadem-zen-i ‘âlem-i vücûd ve terbiye-i dâye-i isti‘dâd ile giderek fârik-ı miyân-ı ziyân ü sûd oldukda, kabiliyyet-i mâder-zâdı1048 evcgîr-i iştihâr ve bu sebeble sâhib-i taht-ı vakt olan Hudâvendigâr-ı esbak Sultân Ahmed Hân hazretlerine meleke vü isti‘dâdı beyân olunup, mazhar-ı enzâr-ı hurşîd-âsâr olmuşidi. Çok geçmeden Silahşorlük ve Kapucu-başılık ile mâye-dâr-ı ‘izz ü şân ve kesb-i tekar-rub-i Pâdişâhî ile müşârun1049 bi'l-benân olup, bu teveccüh-i nâgeh-zuhûr Sadru's-sudûr bulunan Şehîd ‘Ali Paşa'yı güm-kerde-i râh-ı şu‘ûr eyleyüp, giderek merâtib-i devlete irtika ve müddet-i kalîlede sâhib-i te‘ayyün olacağını hulyâ ile sûret-i ikrâmda is-tib‘âdını ilka ve Zile Voyvodalığı'yla kazây-ı fesîh-i Anadolu'ya ‘azîmetini imzâ edüp, Îbrâhîm Paşa Sadâreti'nde, Türkmân Ağalığı'yla kâmrân ve üç sene murûrunda bâ-rütbe-i Mîr-i mîrânî Adana Eyâleti dahi tarafına ihsân ve otuz yedi saferu'l-hayrında1050 Haleb tevcîh olunup, ‘azm-i kişver-i Îran etmişidi. Tebrîz fethinde tahsîne şâyân hid-metde bulunduğundan, otuz sekiz saferi evâyilinde1051 rütbe-i vâlây-ı Vezâret'le kâmyâb  ve birkaç günden sonra Anadolu Eyâleti'yle dağzen-i kulûb-i emsâl ü etrâb oldu. Sene-i mezbûra zilka‘desinde1052 Köprüli-zâde ‘Abdullah Paşa ‘azlinden Tebrîz cânibine Ser‘asker ve kırk târîhinde vâki‘ musâlahada sa‘y ü himmeti zâhir olmuşiken, havâss-ı etbâ‘ından askerî tâyifesine ba‘zı cevr ü keder terettüb etdiğinden, rikâb-ı kâmyâba ‘arz-ı haller sunulup, Ser‘askerlik üzerinden ref‘ ve Erdebil Muhâfızı Yûsuf Paşa'ya tefvîz olunup, müşârun ileyh Şehr-i zor Eyâleti'yle muhakkar kılınmışidi. Bir müddet murûrundan sonra Revân cânibine Sipehsâlâr ve kırk üç târîhinde1053 Tebrîz Ser‘askerliği'yle nâmdâr olup, kırk dört târîhinde1054 Tebrîz ve Rûmiyye'yi tekrâr âverde-i kabza-i teshîr ve zamîme-i memâlik-i Pâdişâh-ı kişver-gîr edüp, sâl-i mezkûr ramazânında ‘Osmân Paşa ‘azlinden Sadâret-i ‘uzmâ ile be-kâm ve Defterdâr ‘Îzzet ‘Ali Paşa Âsitâne'de Kayim-makam olmuşidi.
Sadr-ı müşârun ileyh Âzerbaycân ülkesini tathîr ‘akabinde da‘vetine Kapucular Kethudâsı tesyîr olunup, emre imtisâl ve sene-i mezkûre zilka‘desinde1055 ‘atebe-i Şeh-riyârî'ye vaz‘-ı cebhe-i ibtihâl eyleyüp, kırk ay mikdârı Sadr-nişîn-i eyvân-ı hükûmet oldular ise dahi zemânlarında A‘câm-ı li‘âmın galebe-i istidrâciyyeleri kemâle resîde ve ba‘zı kılâ‘-ı Pâdişâhî mahsûriyyeti gibi vekayi‘-i şedîde zuhûru kusûr u rehâvetine haml olunup, çârtâk-ı nazar-ı Pâdişâhî'den hâbit ve kırk sekiz saferinin sekizinci günü1056 ‘azl ve Midillü Cezîresi'ne nefy ile rütbe-i izâfîyye'sinden sâkıt olmuşidi. Sene-i mezbûra rebî‘ulâhırında mazhar-ı şefkat-i Pâdişâh-ı enâm ve Kandiye Eyâleti ile tecdîd-i câh-ı ‘izz ü ihtişâm ve kırk dokuz muharreminde1057 Bosna'ya Vâlî ve Ser‘askerlik ile kadri ‘âlî kılınup, üç sene zarfında destyârî-yi ikdâm ü himmetiyle zuhûra gelen gazâ vü cihâd, velvele-endâz-ı milket-i ehl-i ‘inâd ve ‘ale'l-husûs Bosna'dan hareketi, a‘zam-ı esbâb-ı feth-i Belgrad olmuşidi.

1
2
3
4
5
6
7
8
9

Elli üç rebî‘ulevvelinde1 ‘Azm-zâde Süleymân Paşa ‘azlinden Mısr-ı Kahire Tev-liyyeti ile ikrâm olunup, o hılâlde ser-dâde-i vâdî-yi gavâyet olan ümerâ-i Mısrıyye'nin ekserîsini küşte-i tîg-i hûnbâr ve sâyirlerini dahi taht-ı râbıtaya idhâl ile sitemdîdegân-ı ümerâyı lâ fetâ illâ ‘AUyyün lâ seyfe illâ Zülfekâr1058 güftârıyla varak-gerdân-ı  sahîfe-i dü-reng-i leyl ü nehâr etmişidi. Yüz elli dört rebî‘ulâhırında1059 Mısır mansıbı dâmâdları Vezîr Yahyâ Paşa'ya ihsân ve müşârun ileyhin cânib-i Rûm'a gelmesi fermân olunup, sene-i mezbûra ramazânında Anadolu Eyâleti'yle mükerrem ve elli beş saferi1060 muntasıfında mükerreren Sadrıa‘zam oldu.
“Şeyhu'l-vüzerâ”
(bjjN c^
terkîbi Sadâret-i sâniyelerine târîh vâkî‘ olmuşdur. On sekiz mâh kadar icrây-ı ahkâm-ı Sadâret ve İran seferini te’hîr cünhasıyla elli altı şa‘bânının dördüncü günü1061 ‘azl ve Mi-dillü'de ikamet ve çok geçmeden Kandiye ile huluvvü'l-mezâk ve elli yedi ramazânında1062 tekrâr Bosna ile mazhar-ı eşfâk olmuşidi. Bir sene kadar memleket-i mezbûrede ifâza-i ‘adl ü dâd ve elli sekiz şa‘bânında1063 Halebü'ş-şehbâ ile ber-murâd olmuşiken, Nâdir Şâh'ın Kars tarafına ‘azîmeti tahkik olunup, Anadolu Eyâleti'yle o tarafa Ser‘asker nasb ü ta‘yîn ve elli dokuz târîhinde8 musâlaha sadedi münteşir-i rûy-i zemîn olup, Ser‘askerliğ'e dâyir o tarafda maslahat kalmadığına binâ‘en, Sivas'a doğru râyet-keş-i ‘azîmet ve Sadr-ı esbak Yeğen Paşa inhizâmına ‘illet olan levendât eşkıyâsının istîsâline me’mûr olup, ihtilâs-ı vakt-ı fursat ile o makule kadr-i nân ü ni‘meti bilmez ru’esây-ı eşkıyâyı ve hevâdârlarından vâfir hazeleyi ser-i bürîde-i seyf-i siyâset edüp, Anadolu'yu keyd ü mazarratlarından tathîr ü tasfiye ve irâde-i katı‘a-i Devlet-i ‘aliyye'yi te‘diye etdikden sonra, sâlisen Bosna'ya Vâlî ve bir sene kadar mutesaddî-yi umûr-i ehâlî olup, ba‘dehû Tırhala ve ba‘zı mahallerde imrâr-ı eyyâm ü leyâlî etmişidi.

1
2
3
4
5
6
7
8

Trabzon'da ba‘zı eşkıyâ ve mütegallibe zuhûr edüp, kahr u tenkîllerine me’mûr ve o cânibleri dahi âzâde-i şerr u şûr etdiği hengâmda Anadolu Eyâleti tevcîh ve altmış sekiz cumâdelûlâsının beşinci günü1064 sâlisen Sadâret-i ‘uzmâ ile kadr ü i‘tibârı terfî‘ ve tenvîh olundu.
Câ‘e Nizâmü'l-mülk
) JUl fl 4^)
üçüncü Sadâretlerine târîh vâkî‘ olmuşdur. Mesnedinde fikdân-ı istiklâl ve kelâmında ‘adem-i nüfûz-i istidlâliyle nefsini tahlîs dâ‘iyesine düşüp, umûrunda tesâhül ve terâhî ihtiyâr ve şa‘bânın yedinci günü1065 ‘azl ve Kızkullesi'ne habs ile i‘dâmı ızmâr olunmuşi-ken1066, enfâs-ı ma‘dûdesini tekmîl etmemiş bulunduğundan, ‘ismetlü Vâlide Sultân şefâ‘atıyla reh-yâb-ı selâmet ve ibtidâ Kıbrıs'a ve ba‘dehû Rodos'a tagrîb olunup, altmış dokuz muharremi evâsıtında1067 sâniyen Mısr-ı Kahire hükümetiyle pâ-nihâde-i merkez-i rif‘at oldu. Yetmiş birde Anadolu Eyâleti tevcîh olunup, bir müddet İzmir’de ve sâyir mahallerde ârâm  ve Kütahya'ya vürûdundan birkaç gün sonra enfâs-ı hayâtını itmâm eyledi. ‘Ahd-i Mahmûd Hânî'de iki def‘a ve asr-ı ‘Osmân Hânî'de bir def‘a, Sadâret müddetleri beş sene ve bir mâh ve sinni-yi ‘ömrü yetmiş bir senedir.
Müşârun ileyh sûfî-nihâd ve sahiyy ü cevâd, himmeti ‘âlî ve tavr-ı pesendîde-i e‘âlî ve nazarında hâk ile zer berâber ve cevher ü hazef hem-ser olup, bir mahalden bir mahalle ‘azîmetinde dâyiresinde müctemi‘ fukarâ vü dervişân sevâd-ı cem‘iyyetinin nısfına müvâzî ve sunûf-i askerî gibi her tarafdan râyet-keş-i ser-efrâzı olduklarından gayri, tesviye-i metâliblerine ez-dil ü cân sa‘y ü dikkat ve inkisâr-ı hâtırlarından tevakki ve mücânebet eyler idi. Geşt ü güzâr etdiği memâlikde tecrîm-i fukarâ ve müsâdere-i zu‘afâ nâdir vâki‘ olup, ne mahalde bulunsa vüzerây-ı ‘izâm kîse-i ser-be-mühr-i zer ile celb-i hâtırına ihtimâm ve: “Ağniyây-ı nâsdan dahi kasr-ı celb-i mâl ile ganî vü fakire in‘am ve yüz fakiri tecrîmden ise bir şahs-ı tüvângerin mâlını almak ehvendir” dediği ma‘lûm-i enâmdır. İhrâk-ı dem ve izhâk-ı rûh-i benî Âdem'e dahi ikdâmâtı mervî ve bâ-husûs ba‘zı etbâ‘ına kemâl mertebe ta‘yîn verüp, meclûbât-ı cevânib ile tesmîn ve behâne-i cüz‘iyye ile hûnunu pâşîde-i safha-i zemîn eyler idi. Talebe gürûhundan Veli Efendi'ye fevka'l-‘âde i‘tibâr ve nüfûz-i kelâm ile şânını, resîde-i felek-i devvâr edüp, taşrada kitabçı ve ba‘dehû Kethudâ nasb etmişidi. Sadâret-i sâlisesinde ricâl-i devlete rağmen merkumu Sadâret-i ‘uzmâ Kethudâlığı’yla sâhib-i iştihâr ve bezâzet-i1068 lisânıyle kulûb-i sıgar ü kibârı dâğdâr edüp, ba‘de'l-‘azl Resmo'ya iclâ ve bir müddetden sonra sebîli ihlâ olunmuşidi.
Sâhib-i terceme Kütahyâ Vâlîsi bulunup, merkum dahi istizlâl-i himâyeti kasdıyla dâyiresine gelür iken “Sadâret'den ‘azlime sebeb oldu” evhâmıyla ol fâzıl-ı bî-nazîri i‘dâm ve ser-i maktû‘unu Celâlî-başı gibi Devlet'e irsâl ile muzga-i efvâh-ı hâss ü ‘âmm oldu. Ma‘a-mâ-fih müşârun ileyhin livâsı mansûr ve ne mahalle vardıysa a‘dây-ı devlet seyf-i mehâbetiyle makhûr olup, debdebe-i Vezâret'i ‘âlem-gîr ve sît-i bülend-i sevreti muhît-kûrre-i çarh-ı esîr bir Vezîr-i bî-nazîr idi.
Müşârun ileyhin şi‘ir u inşâya selîkası olup, ‘Âlî mahlası ile İlâhiyyât'ı ve kabûle mukârin makâlâtı vardır. Bu gazel cümle-i eş‘ârındandır:
Bize lutf etdi Hüdâ şöyle ki gelmez kâle  Şükrü mümkin mü ola bu keremin her hâle Ol kadar verdi gınâ bana Cenâb-ı Mevlâ İ‘tibâr eylemezem cevhere cem‘-i mâle Sûdü yok hırs u tama‘ eylemenin dünyâda Vermeyince sana Bârî ne edersin nâle Bî-vefâ deniyyeye hergiz sakın etme rağbet Bildi ‘irfânı olan anı hemîn muhtâle İştiyâkım o kadardır ki cemâl-i bedre Gâh olur safvet-i dilden görünür bî-hâle Bire rabt eyle süveydâ-yı derûnun zînhâr Mürg-i dil zabt ola tâ konmaya daldan dala Uyma vesvâsa hele hâtırayı def‘ eyle Sana reng eylemesün uğrama ‘Âlî ele!
