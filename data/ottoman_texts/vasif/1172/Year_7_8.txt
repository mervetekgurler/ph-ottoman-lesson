Vuku„ât-ı müteferrika
Ocak Baş-yazıcılığından kesb-i neşv ü nemâ ve tayy-ı mesâfât-ı tarîk eyleyerek yeniçerilere ağa olan Vefâlı Mehmed Ağa, âlüfte-mizâc ve nâzik-meşreb belki li-külli mezhebin yezheb1069 kabîlinden olup, bârgirân-ı tavr-ı hükûmete gayr-i mütehammil ve ‘ale'l-husûs bu esnâda mübtelây-ı maraz-ı hâyil olduğu ma‘lûm-i Şehriyâr-ı deryâ-dil olduğundan, işbu muharremi'l-harâmın on üçüncü günü1070 Ağalık mesnedinden tenzîl ve sâbıkâ Yeniçeri Ağası olan Ahıshalı Mehmed Ağa, o câh-ı bülend ile tebcîl olundu.
Bostâncı-başı Ahmed Ağa'nın hidmeti, mizâc-ı hümâyûn'a gayr-i muvâfık1071 olduğundan muharremü'l-harâmın on sekizinci günü1072 ma‘zûl ve Tebdîl Hasekîsi Halîl Ağa, yerine menkûl olup, muktezây-ı hâl ile Hasekî Ağa dahi ‘azl ve Sadrıa‘zam Kara-kulâgî, Hüseyin Ağa yerine vasl olundu.
Dîvân-ı hümâyûn'da Çavuş-başı olan Kara Mehmed Paşa-zâde Mahmûd Bey, sa-feru'l-hayrın altıncı günü1073 ‘azl ile telh-mezâk ve Başbâkı-kulu Selîm Ağa, Çavuş-başılık ile mazhar-ı lutf-i Sadr-ı kerîmü'l-ahlâk olup, Abdal Mehmed Ağa, Başbakı-kulluğu ile sûr-zen-i sürûr ve ikinci Kapucu-başı Kara Mustafa Paşa-zâde ‘Osmân Bey, Mîrahûr-i Evvel Vekâleti'yle manzûr oldu.
