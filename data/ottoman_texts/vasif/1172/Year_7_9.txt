Zikr-i hitân-ı mehâdim-i Sadr-ı esbak „Ali Paşa
Müşârun ileyhin ânifen beyân olunan vasiyyet-nâmesinde mahdûmları Hasan Bey ve Süleymân Bey'in hadd-i bülûga resîde olduğunu zikr ile bir vakit ihtilâs edüp, hitân-larına muvaffak olamadığını îmâ ve bu emr-i hayrın meh-mâ-emken husûlünü sûret-i te‘essüfde recâ eylediğine binâ‘en, saferin altıncı gününden1074 dokuzuncu pençşenbih gününe1075 dek taraf-ı Sadâret-penâhî'den levâzımât-ı hitânlarına sarf-ı himmet ve subh u mesâ mükemmel ziyâfetler ile sıgar u kibâr da‘vet olunduğundan gayri, bu makûle sûr u sürûr eyyâmında ihzârı mu‘tâd olan çengi ve hayâl-bâzlar ve sâyir şu‘bede- perdâzlar ve bâ-husûs hânende ve sâzendeler cem‘iyle nevbet-be-nevbet tefrîh-i kulûb ve tefrîc-i kürûb eylediler. Sûr-i mezkûr ahsen-i nizâm üzere karîn-i hıtâm olup, yüz kadar etfâl ‘ilâvesiyle maslahat-ı hitâna mübâşeret ve merhûmun vasiyyeti dahi hayâtında olacağı vechile ru‘yet olundu.
