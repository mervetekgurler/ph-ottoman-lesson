Fevt-i Bekrî-zâde
İstanbul Kadılığı'nda ikdâm ü gayreti meşhûd ve taraf-ı hümâyûndan ‘atıyye vü ihsân ile mahsûd olup, çok geçmeden Anadolu Pâyesi'yle mesrûr ve mülhak-ı bi's-sudûr olan Bekrî-zâde Halîl Efendi, işbu cumâdde'lâhıranın ikinci günü1210 terk-i dâr-ı garûr ve mücâvir-i ehl-i kubûr olup, makamıyla sâbıka İstanbul Kadısı ve Anadolu Pâyesi olan ‘İvaz Paşa-zâde İbrâhîm Bey nâyil-i etemm-i hubûr oldu. Müteveffâ-yı müşârun ileyhin vukûf-i derecelerinde icmâl-i hâli mukaddemâ güzârende-i zebân-ı beyân olup, i‘âdesinde tıba‘-ı nâsa kelâl ve mâyil-i îcâz u ihtisâr olanlara fütûr u melâl ‘ârız olacağı ba‘îdün ‘ani'l-ihtimâl olmadığına binâ‘en, o kadarla iktifâ ve hayru'l-kelâmi mâ kalle ve delle1211 mesleği ihtiyâr ve ictibâ olundu.
