Ba„zı havâdis
Bundan akdem Şıkk-ı Evvel Defterdârı olup, rütbe-i Mîr-i mîrânî ile ‘Alâ’iyye Sancağı'na ib‘âd olunan el-Hâc Ahmed Paşa, Âsitâne-i sa‘âdet'e gelüp, hânesinde ikamet zımnında dest-bâz-ı niyâz ve recâsı karîn-i müsâ‘ade-i Şehriyâr-ı bende-nüvâz olduğuna binâ’en, Mîr-i mîranlığı ref ve Âsitâne'ye gelmesi bâbında sâdır olan emr-i ‘âlî kendü âdemîsine def olundu.
Receb-i şerîfin on birinci günü1218 Surre-i hümâyûn, Emîni olan Hasan Ağa'ya tes-lîm ve ber-kadem-i akdem kafile-i huccâc ile ‘azîmeti matlûb-i Pâdişâhî olduğu tarafına tefhîm olundu.
Arpa Emîni olan Temrî Mehmed Efendi'nin nahl-i ömrü üftâde-i sarsar-i ecel ve mansıbı ile Hasekî Mustafa Ağa bâlâr u ser menzil-i emel oldu. Mûmâ ileyh devr-i Ah-med Hânî'de Beylan Tevliyyeti ile çırâğ olup, bu devr-i bî-cevre gelinceye dek mukîm-i kûşe-i ferâğ ve kanâ‘at-kerde-i ednâ bülga-i refâğ olmuşidi. Şehriyâr-ı ‘âlem taht-ı hümâyûn-baht saltanata vaz‘-ı kadem buyurduklarında mu‘ârefe-i kadîme sebebi ile tezekkür ve huzûr-i hümâyûnalarına getürdüp, nukud ü ilbâs ile mûmâ ileyhi tehî-sâz-ı dâmen-i vecîb-i teşekkür buyurduklarından gayri Galata Voyvodalığı'yla tatyîb ve esâs ve dârâtını taraf-ı Mülûkâne'lerinden tertîb buyurup, sene-i âtiyede Arpa Emâneti'ni ‘inâyet ve tahsîl tertîbâtına zemân lâzım geldiğinden mahzâ vâreste-i sıklet olması bâbında ta‘vizân vâfir akça ‘an-nakd hazîneden i‘tâ olunup,  bervech-i sühûlet umûrunu ru’yet üzere iken ‘azm-i dâr-ı ahret eyledi.
Monlacık-zâde İshak Efendi, Edirne Payesi'yle mükerrem ve Topkapulu Sâlih Efendi-zâde İstanbul Pâyesi'yle hurrem oldu.
Kapucular Kethudâsı olan Silahdâr Paşa birâderi Hüseyin Bey, Mîrahûr-i Sânî nasb ü ta‘yîn ve Mîrahûr-i Sânî olan Seyyid Ahmed Ağa, Kapucular Kethudâlığı'yla kâmbîn kılındı.
Gencîne-i cevâhir-i esrâr-ı Hudâ ve sipehsâlâr-ı ketîbe-i rusül ü enbiyâ Muham-medü'l-Mustafâ ‘aleyhi mine's-salâti evfâhâ hazretlerinin Ravza-i mutahharaları her ne kadar müstağnî-yi zîb ü zîver ise dahi bir nev‘ tekarrub ve ihtisâs kesbine medâr olmak içün bir cevher-i girân-behâ ihdâsı lâyih-i hâtır-ı Şehinşâhî olmağla, ber vech-i tahmîn dört yüz kîse kıymetlü müseddesü'ş-şekl dört yüz kırata karîb bir kıt‘a zümrüd hazîne-i Şâhânelerinden ifrâz olunup, Medîne-i münevvere Kadısı ve Şeyhu'l-harem ma‘rifetleriyle o makam-ı melâyik-huddâma1219 âvîze kılınmak içün takdîm ve Büyük Sa-ka-başı'ya teslîm olundu.
Gü l Ahmed Paşa-zâde Vezîr ‘Ali Paşa mukaddem Sadâret'e takrîb olunacağını kable'l-cülûs Sadrıa‘zam tahkik ve şükât tedârüküyle ref-i tûg ve musâdereden başka îstanköy'e nefy ile eczây-ı sâmânını tefrîk etmişidi. Üç seneden berü cezîre-nişîn ve leyl ü nehâr kârî-yi âh ü enîn olduğu ma‘lûm-i Pâdişâh-ı bâhirü't-temkîn olduğuna binâ‘en, tûg u sancağı ibkâ ve îç-il mansıbı ile mezra‘a-i nedîde sehâb-ı emeli irvâ olundu.
Yeniçeri Ağası Kapu-kıran Mehmed Ağa'nın ba‘zı harîklarda gayret ü ikdâmı bizzat ma‘lûm-i Pâdişâhî olup, şa‘bânın yedinci cum‘a günü1220 bir kabza hançer-i mücevher ile miyân-bend-i iftihârı pür-zîver kılındı.
Yanya Mutasarrıfı Vezîr îsmâ‘îl Paşa'nın re‘âyâya olan te‘addîsi bî-hadd ü pâyân ve re‘âyây-ı mezkûre ‘arz-ı halleriyle birkaç def‘a tahrîk-i silsile-i merhamet-i Pâdişâh-ı zemân eylediklerine binâ‘en, fîmâ-ba‘d zulm ü sitemden dâmenkeş-i ictinâb ve fukarâ vü zu‘afâyı tetâvül-i dest-i te‘addî ile mübtelây-ı ıztırâb eylememesi bâbında mükteseb-i serzeniş ü ‘itâb olmuşiken mütenebbih olmayup, kemâ-kân vâdî-yi gafletde bûyân olduğu nümâyân1221 olmağla, Vezâreti ref‘ olunup, mübâşiri varmadan firâr ve Ar-nabûd Belgrad'ı semtlerinde karâr eyleyüp, bir müddetden sonra dâmengîr-i şefâ‘at ve cürmü ‘afv olunup o havâlîde muntazar-ı lütf-i Şehriyâr-ı îskender-haslet oldu.
Ba‘zı husûs müzâkeresiyçün erkân-ı devlet Enderûn-i hümâyûn'da cem‘iyyet eyledikleri gün bedestân etrâfında kâyin kuyumculardan birkaç hâyin sanduklarını be-destâna  sür‘atle nakl etdiklerinden halka bir nev‘ dağdağa îrâs ve etmek kapma ve neşr-i urcûfe etdirmek sûretlerini ihdâs etdiklerinden ikisi kuyumcular içinde sandal bedestânı ittısâlinde berdâr ve o makule bî-edebler tahvîf ü inzâr olundu.
Şehremîni semtinde zümre-i kuzâtdan bir şahs-ı şa‘bedebâzın hânesinde kalbazan âlâtı bulunduğu Bâb-ı ‘âlî'ye ihbâr ve nefy-i ebed ile Mısır'a tesyâr olundu.
Şa‘bân-ı şerîfin on beşinci günü1222 kısteyn mevâcibi ihrâc ve tevzî‘ ve ba‘de'd-devr Teşrîfât-ı seniyye ile kadr-ı Sadrıa‘zamî terfî‘ olundu.
