„Azl-i Kapudân-ı deryâ
Ak-deniz'de korsanın kesreti ve tüccâr ve ebnâ‘-i sebîlin küllî hasâreti sâmi‘a res-i hazret-i Tâcdârî olup, tevbîhi mutazammın müşârun ileyhe gönderilen tahrîrâta: —Bu sâl-i meyâmin-iştimâlde Donanma-yı hümâyûn'da kuvvet ve levendât ve mühimmâtında kesret olduğu Malta ve sâyir lusûs-i bahriyyenin ma‘lûmları olduğundan, tedârükât-ı kaviyye ile Ak-deniz'e çıkup, etrâfa zarar îrâs ve envâ‘-ı mefâsid ihdâs eylediler” deyü yazdığı cevâb ‘ateh ü bî-şu‘ûrluğuna haml olunup, ‘azl ve Sagrı Kal‘ası'na irsâl ve Ka-pudâne bulunan  ‘Abdülkerîm Bey, bâ-rütbe-i Mîr-î mîrânî Deryâ Kapudanı nasb olunup, Ak-deniz'in istısfâsı zımnında mûmâ ileyhe ısdâr-ı misâl-i lâzimü'l-imtisâl kılındı.
