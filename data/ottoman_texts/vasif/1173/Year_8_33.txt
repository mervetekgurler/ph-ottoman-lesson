Ahvâl-i Vâlî-yi Karaman
Sâbıkâ Cerde Başbuğu ve hâlâ Karaman Vâlîsi olan Vezîr ‘Abdurrahmân Paşa, şedîdü'ş-şekîme ve sâhib-i dâyire-i ‘azîme olup, Konya halkı mutâlebât-ı ‘anîfesiyle halîde-pây-ı vahl-i ıztırâb olduklarından, birkaç def‘a ‘arz-ı hâlleriyle ta‘cîz-i ricâl-i bâb eyledikleri ma‘rûz-i rikâb-ı kamer-tâb kılındığına binâ‘en, Vezâreti ref‘ olunup, memleketinde ikâmeti içün Kapucu-başı ta‘yîn ü irsâl ve yedine misâl-i lâzimü'l-imtisâl veril-mişidi. Mûmâ ileyh Konya'ya varup, emr-i ‘âlîyi ibrâz eyledikde, müşârun ileyh ızhâr-ı nefret ü işmi‘zâz ve mûmâ ileyhi1235 habs edüp, Konya'dan hareket ile Âsitâne tarafına turktâz eylemişidi. Mâyil-i fesâd olan ba‘zı evbâş ve evgâd ictimâ‘ıyla sevâd-ı cem‘iyyeti izdiyâd bularak ceyş-i kesîf ile Bolu'ya doğru vusûlü hadşe-resân-ı kulûb-i erkân olup, encâm-kâr birkaç def‘a muhâbere ve terhîb ile maskat-ı re‘si olan Dâren-de'de ikâmetine nizâm ve yollarda başında olan haşerât-ı nâsı tefrîk eyleyerek Dâren-de'ye varup, muntazar-ı lutf-i Pâdişâh-ı Dârâ-gulâm olduğunu tahrîr ü i‘lâm eyledi.
Ba‘zı sikadan mervîdir ki, Şehriyâr-ı zemân hazretlerinin ba‘zı umûrda ısrârı nü-mâyân ve Sadr-ı vakt bulunan Râgıb Paşa bu cihetle velhân olup, kasd-ı ihâfe ile ‘Ab-durrahmân Paşa'ya haber ib‘âs ve Bolu'ya doğru teveccühünü ihsâs ile mûcib-i  ıztırâb olacak hîle-i felsefiye îrâs eyleyüp, ‘âkıbet müşârun ileyhin1236 sevretini yine kendüsü teskîn ve Dârende'de cüz‘î ikâmetden sonra rütbe-i Vezâreti ibkâ olunacağını
ve Allah'a (cc) duâda bulunun” hadîs-i şerifinin bir bölümüdür, bk. Buhârî, Sahîh-i Buhân, nr. 1060, II, 39.
sırran tarafına ifâde vü tebyîn eyledi. Münhal olan Karaman Eyâleti, Sadr-ı esbak Sa‘îd Mehmed Paşa'ya ve Mısr-ı Kahire, Vezîr Kâmil Ahmed Paşa'ya; ve Cidde Sancağı, Sadr-ı esbak Vezîr Mustafa Paşa'ya tevcîh ü ‘inâyet ve Cidde Vâlîsi Vezîr Sa‘deddîn Paşa, Şâm tarafına çıkup, vusûlü haberi kar‘-ı sâmi‘a-i devlet eyledikde, hâline çespân bir mansıb ihsân olunacağı tarafına tahrîr ü işâret olundu.
