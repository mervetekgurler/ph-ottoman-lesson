Tetimme-i havâdis-i în-i sâl
Çatladı-kapu semtinde vâki‘ bir vîrânede zemân-ı kadîmden kalmış üç kıt‘a ve Sultân Bâyezîd Câmi‘i'ne karîb Parmak-kapu semtinde iki kıt‘a musaykal ve mevzûn sütûn bulunup, müceddeden inşâsı irâde olunan câmi‘-i şerîfe lüzûmu mütebeyyen olduğundan, san‘at-ı cerr-i eskal ile câmi‘-i mezkûr sâhasına nakl ü îsâl ve emr-i binâda yüsr ü sühûlet emâreleri istidlâl olundu.
Lağamcı-başı san‘atını icrâ içün bir mahal tahsisini recâ eylediğine binâ’en, Ka-ğıd-hâne Kazâsı tahsîs ve seyr ü temâşâya şâyeste olduğu Sadrıa‘zam tarafından telhîs olunmuşidi. Lâzime-i lağam mahalline ta‘biyye ve temâşâ içün mekân tesviye olunduğu ihbâr olunduğuna binâ‘en, zilhicce evâhırında1237 Hakan-ı cihân Kağıd-hâne Kazâsı'nı, kudûm-i Şâhâne'leriyle reşk-sâz-ı sahn-ı cinân eylediklerinde lağama âteş ilka ve san‘atlarını kemâliyle icrâ ve lağamcı-başı ve sâyire bahşişler i‘tâ olundu.
