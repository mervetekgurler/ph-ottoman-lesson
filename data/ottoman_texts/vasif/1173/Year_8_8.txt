Hikmet
Mâlikü'l-mülk-i ‘ale‘l-ıtlâk olan Cenâb-ı Hâllâk'ın nev‘-i beşere ihsân eylediği kudret ve ni‘meti mâ vuzı„a lehû1193sünün gayrında isti‘mâl ile lezzât-ı dünyeviyyeye sarf ü tebzîr ve rûz u1194 şeb seyyi‘ât-ı a‘mâl ile mürtekib-i emr-i hatîr olanların ekserî seyf-i siyâsetle maktûl ve yâhud ‘âkıbet-i hâli fakr ü iflâs hayyizine mevsûl olduğu hezâr-bâr tecribet-güzâr-ı târîh-şinâsân-ı rûzgârdır.
Tercû'n-necâte ve lem teslük mesâlikehâ

1
2
3
4

İnne's-sefînete lâ tücrâ „al„-yebs1195
etbâ‘ ve müte‘allikâtı ba‘zı tezâkir-i ‘atîka tanzîminden ve mîrîye zararı zâhir kati çok mevâdd-ı kerîhe tanzîm eylediklerinden her biri kesb-i servet ü sâmân ve hâric-i ez-hadd-i tafra vü ‘unvân peydâ eyledikleri ma‘lûm olduğundan, ekseri musâdere ve habs ile te‘dîb ve havane-i Beytü'l-mâl bu cihetle terhîb olundu.
Vânî Hüseyin Efendi, ehass-ı mensûbâtından olup, reh-yâb-ı vâdi-yi selâmet olduğu gibi Zâhir ‘Ömer tarafına firâr ve intikam sevdâsıyle merkumu ve Mısır ümerâsından Şeyhu'l-beled ‘Ali Bey'i varta-i hal‘-i ribka-i itâ‘ate giriftâr eyleyüp, devleti kül-liyât-ı mesârıf ile ta‘cîz ü ızrâra bâdî ve Zâhir ‘Ömer'in katline ve ‘Ali Bey'in izmihlâli-ne sebeb-i ‘âdî olup, ‘âkıbet-i mezbûr dahi esve-i hâl ile helâk ve câme-i ‘ömrü çâk-çâk oldu. Mâ-verây-ı takdîrde müstetir olan ahvâl zâhir olmak lâzım gelse mezbûr vaktiyle i‘dâm olunup,  Devlet-i ‘aliyye sâlifü'l-beyân hasâret ü zarardan vâreste olur idi. Nazm:
Tederra‘ li-ebnâ‘izzemâni müfâzatün
Ve la telkahüm illâ ve ente muhârib
Belâ küllühüm misle'z-zemâni televvünen
îzâ serra minhüm hâ’ibün1196 sâ‘e cânib
Ve küntü erâ enne't-tecâribe ‘uddetün
Fe-hâbet sikatü'n-nâsi hatte't-tecârib1197
