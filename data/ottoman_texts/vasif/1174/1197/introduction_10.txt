Tercüme-i Beyân-nâme-i Mosko Ç)
Muahharen Devlet-i aliyye ile vâki1 olan seferimizin netâyici ziyâde ni-şanlu ve ma‘lûm olmağın zabt eylediğimiz Kırım ceziresini memâlik-i sâi-remize ilhâk etmeğe bilâ-şek hakkımız der-kâr iken âsâyiş-i âmmenin istihsâli ve bizim ile Devlet-i aliyye beyninde hüsn-i muvâfakat ve muhabbetin teşdidi içün şâir kabza-i tasarrufumuza giren nice yerler ile kuvvet-i silâhımız ile kendimize tâbi1 kıldığımız tavâif-i  Tatarın serbestiyyetini akd eylemeğe biz râgıb olup Tatar’ın bundan evvel olan tavr-ı hükümeti nice kerre bu mahzûrlara illet olmuşidi. Bu ümniyyelerin îkâ‘ı zımnında her ne kadar fedâ eylediğimiz şeyler cesîm ve mesâ‘îmiz azîm olmuş ise de sa'yimiz az vakit içinde kemâl-i tahassürümüz ile tağyîrât-ı külliyyeye dûçâr oldu. Tavâif-i Tatarın tabî'î adem-i sükûn ve sebâtları bize hafî olmayan men-ba‘m tahrikiyle tecessüm bularak beynlerinde fitne ve ihtilâli ilkâ eden eyâ-di-i ecânibin kurduğu dâmına sehlen bir derecede düşdüler ki bizim mesâ‘î-i nîk-girdârımız tavâif-i mezkûreyi kendü müntehabları bir hâkimin hükümetinde serbestiyete inâle edüp refâh-ı hâlleriyçün terfi' eylediğimiz binânın za'fma ve belki bi’l-külliyye hedmine ikdâm eylediler. Bu hey’et-i cedide ile hânları henüz istikrâr buldukda tavâif-i mezkûreyi lütfen tahlîs eylediğimiz hükümetin rakabesine müceddeden tâbi' kılmak niyyetinde olan bir sâ-hib-hurûcun zuhûru ile hân-ı mezkûrun her türlü hükümetden mahrum ve vatanını terk etmeğe mecbûr olduğundan kat‘-ı nazar-ı tatarlardan niyyet-i hâlise ile olup bu cedîd hükümetin lezâizi kıymetini bilür ve kânun üzere olan hânlarını tard eden sâhib-hurûcun rakabesine tâbi' olmak mecbûriye-tinden te’essüf ve te’evvüh edenlerini biz zîr-i himâyetimize almak iktizâ etmese tatarların ekseri nâdân ve câhil olmağla bu sâhib-hurûca itâ'at ve ba'zıları mukavemete kemâl-i âciz olduğunu bilerek bilâ-şübhe rakabeyi ka-bûl ile galebemizin semeresi ve hîn-i musâlahada eylediğimiz fedâların asl-ı tazmîni az kaldı zâyi' olunacak idi. Bu veçhile mü’essiren mezkûrunu himâ-yet eyleyerek (2 3-a) Sâhib Giray’m yerinde bir-iki hân intihâbı ve işlerin keyfiyyetine kıyâsen birâderinin istihzârı içün iktizâ eden iktidâr ve esbâbı mezkûruna îsâl eylemişiz. İmdî bu maksadın husûliyçün tavâif-i askeriyye-miz hareket ve şiddet-i mevsim der-kâr iken Kırım’a duhûl etmeleri tenbîh olunup ol-tarafda bizim masârifimiz ile ta'ayyüşe ve müdde‘â-yi hayriyyenin devâmı ve fesâdiyle tegayyür bulan tatarların ıslâhı zımnında silâhımızın kuvvetini i'mâle asâkirimiz mecbûr olup ol-esnâda Rusya ile Devlet-i aliyye beyninde fesh-i musâlaha husûsu kuvvet-i karîbeye geldiği âmmenin ma'lû-mudur, lâkin biz işleri bir veçhile idâre etmişiz ki Devlet-i aliyye müceddeden Kırım’ın serbestiyyetini ve kânûn üzere olan hânlarının istihkâk-ı inti-hâbını kabûl ve i'tirâf eylemişdir. Bâlâda mezkûr mahzûrlar der-kâr iken bu cümle ile Devlet-i aliyye ile hüsn-i cıvâriyyetin maslahat-ı muhâfazasına iktizâ eden âsâyişin husûlü bizim me’mûl ve melhûz olduğu zamânma dek biz cezîre-i Kırım’ı lafz ve mazmûn-ı şurût üzere serbest memleket bilüp ihtimâmımız ancak def' ü ref‘-i ihtilâle münhasır olmağla hareketimiz her ne kadar masârif-i külliyyeyi müstelzim olmuş ise dahi musâlahaya olan meyi ü muhabbetimize medâr olmak ma'nâsı indimizde tazmîn-i kâfî bilindi. Yine evvelki menba'm tahrîkâtiyle geçen sene Kırım’da müceddeden zuhûr eden fitne bu mülâhazada vâki* olan hatâmızdan âgâh olmamıza sebeb olmağla tekrâr tedârükât-ı cesîmenin zarûrî hâceti zuhûr ve hem-hudûd mahallerin hıfz-ı âsâyişi içün asâkirin huzûr u kıyâmı lâbüd olmak cihetiyle ce-zîre-i Kırım ve Kuban’a askerin duhûlü iktizâ eyledi. Devlet-i aliyye’nin Kırım’da hükümeti iki devletin beyninde dâimi sebeb-i şikâk  olmuş ise tatarların serbestiyyeti maddesi evvelkinden ziyâde ve dahi ehemm-i mübâ-hesâta illet olduğu yevmen fe-yevmen âşikâra bir kederlü tecrübemiz ol-muşdur. Zîrâ tevâif-i mezkûrenin me’lûf oldukları tül ü dirâz rıkkıyyetlcri kendülere inâle eylediğimiz serbestiyyet hasebiyle vâki‘ olan hükümet-i ce-dîdenin lûtfiyatını ikandan ekserisini kâsırü’l-fehm kılmağla bu keyfiyyetler dâimâ tedârükde olmamızı îcâb ederek yalnız masârif-i külliyyeyi müstelzim olmayup bilâ-fâsıla asâkirimizi meşâkk-ı zarûriyyeye dûçâr eyledi. Tatarlardan niyyet-i hayriyyede olanları i'ânet birle âteş-i fitnenin itfâsı zımnında asâkirimiz eyledikleri zahmetler cihetiyle âsî ve bedhânların hedef-i darbı olup bu cümle ile nizâm ve râhatm i‘âdesi ve bu veçhile devletimizin masâ-lih-i asliyesine zarar terettüb eylememek ümîdlerin tahayyülü nev‘an-mâ der-kâr olduğu zamanına dek bizden hükümet şâibesi ve sâyesi dahi zuhûrundan ictinâben bunların te’dîbini dahi terk eylemişiz. Ve lâkin muhabbet nev‘-i inşân muktezâsınca bizden vâki' olan cümle harekât kemâl-i tahassürümüz ile masârif ve hasârdan mâ‘adâ bir maslahatı müntic olmayup işbu mazârr re'âyâmıza isâbet etmeğin kalbimize ziyâde te’sîr edüp efrâd-ı beşer cihetiyle vâki' olan hasârın kıymeti takdir olunamadığmdan hesâba gelmez, kaldı ki mebâliğin masârifi kemâl-i insâf ile hesâb olunarak on iki milyon ruble ki otuz altı bin kise akçeden ziyâdeye bâliğ olup bu keyfiyyâta te'âkuben gerek maksadında ve gerek netâyicinde ziyâde ehemm bir madde zuhûr eyledi. Devlet-i aliyye tarafından Taman ceziresine bir bölük asker ile bir zabit irsâl olunup Tatar eyâletlerinin hükümetini Devlet-i aliyye kendü  tarafına tahsise mübâşereti ve Şâhin Giray Hân zâbit-i mezkûre yalnız isti‘-lâm-ı esbâb-ı mecî’eti me’mûriyetiyle bir zâbitini irsâl eyledikde alâ-melei’n-nâs kati eylediği bize ihbâr olunduğundan başka zâbit-i mezkûr ahâli-i Ta-man’ı Devlet-i aliyye re'âyâsı gibi nazar eylediğini alenen beyân etmekle ir-sâli ne ma’nâya mebnî idüğü zâhiren ve bâhiren müstedelldir. Bu kararlı ve gayr-i me’mûl vâki1 olan hareket hîn-i musâlâhada eylediğimiz fedâlardan menfa’at olmadığını bize isbât eylediğinden mâ'adâ bu sûretde tatarların ser-bestiyyetini muhkem istikrâr içün bu bâbda akd eylediğimiz şurût dahi hebâ olmağla galebemiz ile bi’l-istihkak bize âid olan hukûka müceddeden neyi ü icrâya biz murahhas olup husûsâ ki devleteyn beyninde metîn ve müstahkem veçhile musâlâhanın istikrârına fi-mâ-ba‘d kalan vesile ancak budur. İmdi ahvâl-i Kırım îcâb eylediği mübâhasât-ı dâimeyi ref* ile Devlet-i aliyye ile mün'akid musâlâhanın vikâyet ve teşdidine hâlisâne şevk ve garâmımız der-kâr olmağla gerek bize âid olan vâzifemize nazaran ve gerek devletimizin emniyyeti zımnında min-ba‘d Kırım’ın ihtilâlini bir def‘a dahi kat' ü feysâl vermeğe karâr-ı meczûmânemiz iktizâ edüp cezîre-i Kırım ve cezîre-i Taman ve bi’l-cümle Kuban’ı eyâlât-ı mezkûrenin hıfz-ı nizâmı ve musâlâhanın de-vâmiyçün mecbûren vâki' olan masârif ve mazârrımıza tazmin olarak bizim devletimize ilhâk ve zamîme kılmışız. İşbu beyânnâmemiz ile etrâf-ı mezkû-re ahâlisine merâmımız bu olduğu ifâde olunup tarafımızdan ve ahlâfımız-dan mezkûruna va‘d olunur ki bizim re‘âyâ-yi kadîmemiz misillû haklarında mu'âmele olunacağı ve bizim himâyet-i celîlemizde olmalariyle kendüleri ve emvâlleri ve ma’âbidleri  ve dînleri siyânet olunacağı ve rüsûm-ı dî-niyye ve alenen icrâ-yi âyin husûslarında ednâ sıklet olunmayarak mezhebe müte'allik serbestiyyet-i mutlakaları der-kâr olacağı ve yalnız cümle millet değil her biri bizim re‘âyâ-yi kadîmemizin nâil olduğu fevâidde müşterek olacağı emr-i mukarrerdir. Lâkin biz dahi işbu cedîd re‘âyâmızm şükrân-ı hâlinden me’mûl ederiz ki biz mezkûrunu hâlet-i ıztırâb-ı ihtilâl ve şikâkdan emniyyet-i kâmile ve râhat-ı tâmme ile îsâl edüp taht-ı ahkâm-ı himâyete dâhil olmalariyle bu meymenetlû tagayyür cihetiyle haklarında zuhûra gelen ni’metlerimizi hiss ve kıymetini bilüp bizim taht-ı hükümetimizde bunca za-mândan beru imrâr-ı ömr ile bahtiyâr olan re'âyâmızın itâ'at ve gayret ve sadâkatine iktifâ ederek bizim lûtf u kerem ve himâyetimize müstahak olalar. Tezytl: Moskovlu’nun işbu beyân-nâmesi França kralına vardıkda Devlet-i aliyye’ye olan safvet ve ihlâsı iktizâsınca madde-i istîlâ-yi Kırım’dan mü-teneffir olup mu‘âmele-i mezkûreyi adem-i kabûl ve hilâf-ı uhûd u şurût olduğunu beyân ile madde-i Kırım Aynalı-kavak musâlâhasma tatbîkan ke-mâkân tavassutiyle nizâm-pezîr olması zımnında mahsûs takrîr yazup Rus-yalu’ya mersûl eylediği haberleri vusûlünden başka Devlet-i aliyye dahi bi’l-mukâbele beyân-nâme neşr etmek münâsib midir? değil midir? deyu erkân-ı saltanat-ı seniyye ile meşveret olunup neşr-i beyân-nâme der-akab muhâre-beyi müstelzim olup henüz tedârükât-ı Devlet-i aliyye kemâle resîde olmaksızın neşr-i beyân-nâme ile husamâyı da'vet münâsib-i hâl u vakt olmamağ-la şimdilik te’hîri enseb ve mukaddemâ Nemçelü ile Rusyalu’ya verilen takrîr mûcibince mevâdd-ı selâse ber-vefk-i  şurût Devlet-i aliyye’nin makbûlü olduğunu beyân ve hufyeten tahsîl-i vakt u zamân ve tekmîl-i ede-vât-ı seferiyyeye sarf-ı tâb u tuvân ve a'dâya ser-rişte verilmemek üzere ahd [ü] peymân olundu. Neşr-i beyân-nâme akabinde İngiltere tüccârmdan biri Rusyalu tüccârmdan birine bir kâğıd yazup mefhûmu ta‘rîzât-ı garibe ve terdîdât-ı acibeyi şâmil ve Rusyalu’yu kendü akvâl-i bâtıla ve a‘zâr-ı âtı-lalariyle ilzâma kâfil olduğuna nazaran ba‘zı düvel tarafından tertîb ve ibdâ‘ı ve mesfûrların bu rütbe fuzûlî ve hilâf-ı ahd hareketlerine rızâ-dâde olmayanların ihtirâ‘ı olduğu vâridât-ı hâtırdan olmağla beyân-nâmelerine tezyîl olundu.
