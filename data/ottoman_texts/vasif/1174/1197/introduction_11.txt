Tercüme-i Kâğıd-ı mezkûr
Beyân-nâme-i mezkûre cümlemize îrâs-ı ihtilâl edüp şimdiye dek tarafınıza vâsıl olduğu melhûzum olmağla ve bâ-husûs İngiltere Devleti’nin i'âne-ti olmadıkça Rusyalu bahren icrasını tahayyül eylediği hutûb-ı cesîmeden birisinin husûlü mümkin olmadığını ve İngiltere Devleti’nin infi‘âli ne derecede Rusyalu’ya hatar-nâk olduğunu imparatoriçe ra'nâ bildiğinden beyân-nâme-i meşrûhanın devletimize irsâline müsâra'atı vâki* olmağın sizin dahi manzûrunuz olmak i‘tikâdı ile sûreti bu def‘a tarafınıza irsâl olunmadı. Sâ-lifü’l-beyân beyân-nâmenin mukaddeme ve matâvisini âdem kırâat eyledikçe tahayyür ve istib‘âd-i istî'âb eder. Milâd-ı İsâ’nın bin üç yüz târihine dek Bahr-i siyâh’m cümle limanları Ceneviz Cumhûru’nun taht-ı hükümetinde __olup vaktâki Timur Hân Kıpçak Devleti’ni istîsâl eyledikde elli sene sonra Tatarlarının ba'zı tavâifi gâzi-i mezkûrun silsilesinden bir hâkim it: tihâzına tâlib olup [Hacı Giray] nâm hân intihâb  ve mezkûr Kırım’ın evvel hânı olmuşidi. Ba‘dehu üç yüz seneye karib Devlet-i aliyye’ye tâbi' olup eczâ-yi memâlik-i Osmaniyeden ma‘dûd idi. Tavâif-i Tatar Kaynarca musâlâhası ile serbestiyyet-i mutlaka nâil olmayup belki vücûdundan mün-kati* bir cüz‘-i munfasıl hiçden alâkası olmaz şey’in şekline dâhil olup Mi-lâd-ı İsâ’nın bin yedi yüz otuzbeş senesinde Rusyalu Kırım’ı ancak bilmeğe başlayup yetmişdörtde Kerş ve Yeni-kal‘a’mn zabtı ile cezîre-i Kırım’a bir ayak koyup seksenüç senesinde tavâif-i Tatar’ı hân intihâbından mahrûm edüp Kırım’ı devletlerine ilhâk eylediler. Bâri imparatoriçe bu misillû mü-tegallibâne harekâtına medâr-ı özr olur oldukça bir zerî'aya sâlik olmayup serbestiyyet-i zâhire-i gayr-i vâkı'anm müddet-i kalîlesi zarfında âhir-i kâr Kırım’ı zabt içün sarf eylediği akçeyi binâ eyledi. Tavâif-i Tatar Rusya hu-dûduna hücûm eyler mi ki, Rusya askeri harekete mecbûr olup bu kadar akçeden çıkdılar. Zihî şurût-ı musâlâhayı mübârek ve mer‘î bilirler. Devlet-i aliyye’nin Kırım’da hükümeti iki devlet beyninde mâye-i şikâk oldiyse ser-
bestiyyet dahi iki devlet meyânında dâimî mübâhasât-ı kesîreyi bâdî olduğu mücerrebimiz oldu deyu beyân-nâmede mastürdur. Bu sûretde ecnebî memleketin umûr-ı derûnîsine müdâhale eder ve vâki‘ olan ihtilâli kıymetli bi-lür. Rusya Devleti fırsat  buldukça bir memleketi zabt eyledikden sonra sadmesinden kangı devlet ve kangı memleket emîn olabilür. Hukûk-ı devlete mürâ'ât etmeksizin ve mücerred musâlâhaya meyi olunmayarak ve bir-iki devletler ile ittifak ederek bundan akdem sefk-i dimâdan mücerred içtinâba mebnî Kırım’da olan hakk-ı sarihinden keff-i yed eden devletin aleyhinde olmak hukûk-ı milele mutabık mıdır? Bu defa Amerika ahâlisi ser-(T^st olup evâil-i hükümetde âdi olan ihtilâli Françe Devleti bahâne edüp İ2r bt kaydına düşerse İngiltere ve Ispanya’ya el verir mi? İmdi ey Rusyalu şi‘âr-ı riyâyı terk et ve Bahr-i siyâh’da ve Akdeniz’de hükümet eylemek hırsı ile bu hareketi icrâ eylediğinizi ikrar et ve sizin ef'âliniz âmmenin insilâb-ı emniyyetine bâdî idüğünü mülâhaza edüp avâkıb-ı muhtemeleden hirâs et. Fransa kralı Amerika ahâlisine hasbî serbestiyyeti inâle edüp tavr-ı pesen-dîdesine iktidâ lâzım değil mi? Hırs-ı dinâr ve akçe da'vâsı meslek-i küre-mâ değildir. «Siz Taman’da bir bayağı zâbit tarafından vâki* olan hareket-den şikâyet edersiniz. Şâhin Giray bu maddenin da'vâsını edüp taraf-ı Dev-let-i aliyye’den tazmîn iddi‘â edüp redd olundu mu, ol-zaman hân-ı mezkû-re tarafınızdan tesahhub lâzım gelüp Kırım’ın zabtı lâzım gelmez idi. Büyük Petro vaktinde zuhûr  eden İsveç kralı Leh’i zabt eyledikde İstanisla nâm krala hibe eyledi, ve merâmı üzere Moskov memleketinin zabtına fır-sat-yâb olaydı bilâ-şekk manzûrlarından birine i'tâ eder idi. Vâkı'â beyân-nâmeniz de bir maglata-i kebîrdir, herkes ede-bildiğini icrâ etsün, demek ister, işleriniz âmme-i mülûke mûris-i efkâr olmadan ihtirâz iktizâ etmez mi? Eflâk ve Boğdan’m hâlâtını karîben zerî'a edüp Tuna’yı hudûd kat‘ edersiz. Ba'dehu Mora ve Bahr-i sefîd’in sâde-fdil] olan [ehl-i] ra'iyyetini tahrik ve ihtilâli fırsat bilüp yevmen fe-yevmen istilâdan hâlî olmamanızı iktizâ eder, ve bu veçhile evbâş ve cühelâ ecdâd-ı gayr-i mükellefiniz misillû hemen Cer-manya ve İtalya ve França ve İspanya ve andan İngiltere’ye hücûmunuz fır-sat-ı vakte mevküfdur. Sizin niyyetiniz budur. Kaldı ki harekât-ı cebbârâne-nize sedd-i mümâna'at bulunur ve kuvvetiniz hırsınıza mukabil ve mutabık olsa cümle Avrupa’da îkâdına âmâde olduğunuz harîk-i şâmilin def‘-i şe-râresine tedbîr olunacağına iştibâh yokdur. Rusya’lunun bu hareket-i şenî‘ası dînde müttehid olduğu tavâifin bile menfûru olduğundan gayri Nemçelü ile beynlerinde câri olan emr-i muvâzene Kırım’a istîlâ sebebiyle ber-taraf ve muzmahill ve belki münâkaşa ve müşâcereye sebeb-i müstakil olacağı vâri-dât-ı hâtırdandır. 
