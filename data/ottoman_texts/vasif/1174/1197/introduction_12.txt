Me’mûriyet-i elçi-i Ingiltere ez-devlet-i hod be mükâleme-i madde-i Kırım
İngiltere elçisi Devlet-i aliyye’ye «devletim tarafından ba‘zı husûs ifâ-desiyçün me’mûriyetim vardır» diyerek Bâb-ı âlî’ye bir kıt'a takrir takdim ve re’is efendi ile mülâkat tasmîm eylediği bâ-takrîr rikâb-ı kâmyâb-ı hüsre-vâneye arz u tefhim olundukda izn-i hümâyûn erzânî buyurulup işbu dok&gt; sanyedi senesi mâh-ı Zilka’de’nin yirmialtıncı perşenbe günü efendi-i mû-~ mâ-ileyhin Ayazma’da vâki* olan sâhil-hânesinde İngiltere elçisi ile mülâkat ? olundukda elçi-i mersûm Rusyalu ile Nemçelü’nün ittihâdmdan bahs ve tâifeteyn-i mesfûreteyn ile muhârebe vakt ü hâle nazaran münâsib olmadı-ğm inhâ ve İngiltere Devleti Devlet-i aliyye-i ebediyyü’l-karârın sadâkatkâr dostu olmağla bi’t-tavassut ıslâh-ı cânibeyn irâdesinde olduğun inbâ ve tarafeynden serhadlere mütekârib olan mahallerde i‘dâd udde ve atâd ve cem‘-i asâkir ve ecnâd lâbüd mûcib-i nizâ* ve fesâd olacağın îmâ eyledikde, re’is efendi tarafından mukabele olunup «Devlet-i aliyye’nin bu tedârükâtı fesh-i sulh kasdına mebnî olmayup hem-cıvârlarmın tedârüklerini müşâhede etmekle ihtiyâten hıfz-ı sugûr ve serhâddâta bezl-i makdûr etmişdir» diyerek vech-i tavassut ve derece-i ruhsatlan istihbâr olundukda Kırım hıttasından Devlet-i aliyye27 ferâgat ve şâir mevadd Aynalı-kavak tenkîh-nâmesine tatbik ile tanzim ve rü’yet olunmak üzere tavassut eylediklerini ifâde eyledikde sû-ret-i tavassutları evliyâ-yi na‘mâ hazerâtına arz u takdim ve ne veçhile irâ-de-i sâmiyeleri ta'alluk eder ise meclis-i diğerde kendüye tefhim olunacağı ve Devlet-i aliyye’nin dost-ı kadîmi ve bu makûle mevadd-ı  lâzımede sadâkati samimî olan França Devleti’nin dahi tavassut emrinde iştirakleri lâzım idüğü ihbâr olundukda Françalu’nun tavassutda iştirâklerini «devletim kabûl edeceği meczûm, ancak Rusyalu’nun râzı olacakları nâ-ma‘lûm olup28 Devlet-i aliyye’nin bu bâbda verecekleri cevâb ile iştirâk-i tavassut maddesi devletim tarafına tahrîr olunur» deyu hatm-ı kelâm ve meclis bu veçhile itinâm olundu. İngilterelü’nün sûret-i tavassutu münfehim oldukda beher hâl elçiye bir cevâb verilmek iktizâ etmekle Devlet-i aliyye ahdinde pây-dâr ve İz—&gt;Kaynarca ve Aynalı-kavak musâlâhaları şurûtunun vikayesiyle emr-i tavas-lutları makbûl-i devlet-i ebed-karâr olduğu cevâbı elçiye iş‘âr ve işbu mükâleme-i âtiyede vezîr-i mükerrem kapudan paşa hazretlerinin refâkati dahi hâtır-güzâr olduğuna binâen işbu şehr-i Zilhicce’nin üçüncü perşenbe günü müşârün-ileyh hazretleriyle reisülküttâb efendi Aynalı-kavak sâhil-saraymda içtimâ* ve âfâkî ba‘zı sohbet akabinde taraf-ı devlet-i ebed-şevketden karâr-gîr-i istihsân olan cevâb elçi-i mersûma ismâ* olunup elçi-i mersûm «Rus-yalu Kırım’ı zabt etmiş bulunmalariyle tekrâr reddi ve sûret-i ûlâya tahvili mümkin olmayup gâyeten mâ-fî’l-bâb Devlet-i aliyye’nin irâdesi devletim tarafına tahrîr olunup, sa‘y ü gayretde kusûr olunmayacağı bî-irtiyâb ve França Devleti’nin emr-i tavassutları matlûb-ı devlet-i ebed-müddet olup tervici husûsunda dahi zerreten-mâ tuvânî ve fütûr irtikâb olunmaz» deyu cevâb etmekle işbu meclis dahi bu veçhile hitâm bulup İngiltere tarafından vürûd-ı habere intizâren madde-i Kırım şimdilik bu hâl üzere mevkuf kal-mışdır29.
