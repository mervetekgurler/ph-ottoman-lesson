Vukû‘-ı meşveret  der-hâne-i Hazret-i Şeyhülislâm berâ-yi tertîbât-ı seferiyye
Ber-minvâl-i muharrer müşârün-ileyh hazretlerinin hânelerinde akd-i meclis-i meşveret olunup sadrıazam hazretleri ve vezîr-i mukerrem kapudan paşa ve sudûr-ı kirâm ve İstanbul kadısına gelince ulemâ-i a‘lâm ve ricâl-i Devlet-i aliyye ve erkân-ı saltanat-ı seniyye ve cümle ocak ağaları hâzır oldukları hâlde Moskovlu ve Nemçelü’nün sû-i kasdlarına dâir ba'zı es’ileden ibâret kaleme alman kâğıd der-miyân olunup es’ilenin biri «a'dânm kış içinde hudûda hücûmları etrâfdan tevârüd eden ahbâra nazaran muhtemel ol-mağla sefer içün müretteb olan asâkir hudûdlara gönderilsin mi? Yahud şitâ tedârüküyle iktifâ olunsun mu?»30 denildikde sâbıkâ İstanbul kadısı Sadık Efendi «şitâ içün tertîb ancak bu kadar olabilür, lâkin askerin zâbıta ve se-bâtları dahi vâcibdir, zîrâ ta‘yîn olunan askerin ba’zısı bu tarafda bî-edebliğe mübâşeret etmekle bunların te’dîbleri mühim ve zâbitlerinin takayyüdü lâzımdır» dedikde sadrıazam hazretleri cevâba ibtidâr buyurup «tertîb-i asker ve terfîh-i ahvâl-i leşker ve takviye-i serhaddât ve cem‘-i zehâir ve tedârük-i mühimmât bizim vazîfe-i zimmet-i istikâmetimiz olduğuna binâen tavk-ı beşer mütehammil olduğu derecelerde sa‘y ü himmet olunup bundan sonra dahi bi-meşiyyeti’l-Bâri azze ve celle gayret ve hamiyyet sarfında irtikâb-ı fütûr ve kesel olunmayacağı zâhirdir. Ancak ocaklunun te’dîb ve izhâr-ı siyâsetle terhîbleri havsala-i uhdemizden hâriç olup bi-hasbe’l-kânûn ocakları ağalarına müfevvaz olmağla ruhsat-ı tâmme bizden icrâda ikdâm onlardan iktizâ eylediği ve bu maddeye dâir yeniçeri ağasına  tenbîh ve te’kîd-den hâlî olduğumuz yokdur» kelâmiyle yeniçeri ağasına imâle-i nazar ve «şimdiye dek sana ruhsat i‘tâsında kusûr olundu mu?» buyurduklarında ağa-yi mûmâ-ileyh cevâba ibtidâr ve adem-i kusûru iş'âr ve tarafından dahi bu bâbda taksîrât olunmayacağını ve bi-avnihi te‘âlâ bu husûs dahi bir râ-bıta tahtına idhâl olunacağını ihbâr eyledikde, tekrâr sual-i mezkûr îrâd
' ve «bu tertîbât kâfimidir»? deyu istifsâr olundukda reisülküttâb-ı esbâk Sü-l|K leyman Feyzi Efendi kelâma ağaz edüp «Devlet-i aliyye’nin tertîbât-ı aske-riyyesi sayfî ve şitâî olup tertîbât-ı sayfiyyeye vakit gayr-i müsâid olduğuna İL binâen tertîb-i şitâ ile iktifâ evlâdır» dedikde sadrıazam-ı pür-intibâh ocak-gf/M- r ağalarına havâle-i nigâh ve salifü’z-zikr tertîbatdan Boğdan ve Tumba-R sar muhâfızları ma'iyyetlerine tertîb olunan yeniçeri neferâtı mahallerine vâ-! E' sil oldular mı? ve serhaddât-ı mansûrede olan asâkirin mikdâr ve kemmiy-
|z yeti ne mertebelere müntehidir, ve sipâh ve silâhdâr ocaklarından taleb olu: B nan üç bin nefer serdengeçti tahrîri hitâm buldu mu?» buyurduklarında, bir
; I4 mâha dek yeniçeri neferâtı me’mûr oldukları mahallere vusûl bulacakları
I me’mûl ve Bender’de on bin ve Hotin’de beş-altı bin kadar asker-i zafer! Kv5 rehber olduğunu yeniçeri ağası ifâde ve sipâh ve silâhdardan şimdilik bin
i pBz nefer yazılup el-yevm hâzır ve âmâde ve bâkisi dahi birkaç gün zarfında
: F tekmil ve mahallerine tesbîl olunacaklarım ağaları takrir ve ba‘dehu Belgrad’-
1 da olan asâkirin çi-gûnegî-i hâl ve mikdârı zebân-güzâr oldukda muhâfızı
grM. İzzet  Mehmed Paşa’mn vürûd eden tahrîrâtlarına nazaran Rumeli
eyâleti ve yerli yamakânı otuz bin nefere karîb olduğu mezkûr olup sad-rıazam hazretleri bu mikdârı mübâlagaya hami ve mecmû‘ ecnâd-ı Belgrad 1 onbeş bin nefere ancak bâliğ olacağı musahhah olan mevaddan idüğünü îrâd ve Özi kafasının sâbıkda mevcûd olanları ve sonradan tesyîr olunan fe neferâtı dokuz bine karîb ve Faş ve Sohum ve Batum kafalarına ve ol-havâliye ba‘zı mahallerden tedârük olunan neferâtdan gayri Soğucak kal1 ası-e ‘ j na dahi mukaddem ve mu’ahhar bin ikiyüz nefer tertîb ve tesrîb olunmuşidi. pL? Kafa-i Soğucak Abaza ve Çerâkisenin sedd-i sedîdi belki ol-havâlinin kilidi fe- olup beher hâl takviye ve istihkâmı lâbüd olduğundan Donanma-yı hümâyun neferâtmdan dahi bir mikdâr asker ifrâz ve irsâl olunmak mukaddemâ f cümle tarafından ve bâ-husûs kapudan paşa hazretleri tarafından teşvik ve
&gt; î tergîb ve Donanma-yı hümâyunun içeriye duhûlüne ta‘lîk ve tevkifi tasvîb
j olunup el-yevm Donanma-yı hümâyûn içeriye dâhil ve askeri maslahat-ı kül-
Ka? liyye ve cüz’iyyeden âtıl olmağla «fî-mâ-ba‘d bir mikdâr askerin tefrik ve
| tesbîli vakti geldi mi?» deyu su’âl buyurduklarında kapudan paşa hazretleri
E, kelâma ağâz ve «Donanma-yı hümâyûn askerinden bu esnâda asker ifrâz
, bir veçhile münâsib olmadığını beyân eyledi.  Ba'dehu asker maddesi
। mükerreren mezkûr ve bunların taht-ı zâbıtaya idhâlleri elzem-i umûrdur
W denildikde sadrıazam hazretleri31 bâlâda beyân olunduğu gibi «asker-i zafer-
rehbere zehâir ve mühimmâtın bilâ-kusûr ihzâr ve tehyi’esi vazifemiz olduğu Bp- gibi emr-i sebât ve râbıta-i leşker-i nusret-simât zâbitlerinin vazifesi olup bi-K;“ '1 hamdihi sübhânehü ve te‘âlâ vazifemiz olan mevaddın zerreten-mâsı revâ-
F. 3 daşte-i tenâsî olmadığı zâhirdir. Askerin devam ve istikrârları zımnında zâ-bitleri her ne güne re’y ve tedbîr ederler ise tarafımızdan ruhsat i'tâ olun- İ makda tecvîz-i kusûr olunmaz» buyurmalariyle, ağayân-ı ocak bu dahi «bir S sûret kesb eder» kelâmını îrâdda yek-sâk-ı vifâk oldular. Ba'dehu neşr-i beyân-nâme husûsu müzâkere olunup kapudan paşa hazretleri neşrini istih- S sân ve bu âna dek kalması münâsib olmadığını beyân eylediklerinde mukâ- S
bele olunup «çünki irâdemiz düşmana ser-rişte vermeyüp bahâra dek ihtilâs-ı i
vakt-i fırsat idi. Beyân-nâmeler neşir olunsa düşmanı cenge da‘vet ve bî-siper mukâbele-i hasma şitâb ve sür‘at etmiş oluruz, a'dânın asâkir ve ede-vâtı hâzır ve müheyyâ ve bize vakit vermeyüp hudûdumuza bî-hengâm hü-cûm edecekleri zâhir ve hüveydâdır. Ve hattâ geçen meclisde bu mahzûrlar 1; şumârende-i benân-ı beyân ve te’hîr-i beyân-nâmeyi cümlemiz tasvîb ve is- ; tihsân etmişidiniz» denildikde kapudan paşa «eğerçi te’hîr münâsib görül- g
müşidi, ancak Devlet-i aliyye Kırım’ı hazm etdi demek Moskovlu içün müm- A kin olabilir»32 dedikde, İstanbul kadısı  tekrâr cümleye hitâb ve neşr ve adem-i neşr şıklarının birini intihâb zımnında isticvâb ve «Devlet-i aliy-ye’ye fâide kangı şıkkı ihtiyârdadır» deyu taleb-i re’y-i savâb eyledikde Ter-sâne-i âmire emîni Selim Efendi «neşr-i beyân-nâme hasmı cenge da'vet kabilinden değilmidir» deyu kavl-i sâbıkı i‘âde eyledikde şeyhülislâm efendi hazretleri mukabele edüp «Moskovlu Kırım’ı açıkdan açığa zabt etdi, sükût mu edelim?» deyicek sadrıazam hazretleri cevâba ibtidâr buyurup «leyi ü nehâr sa‘y ü ikdâmımız tedârükât-ı seferiyyemizi tekmil ve Kırım maddesinde düşmanın icrâ eylediği nakz-ı ahdi mûcib harekât-ı mağrûrânesinin intikamını alup, şân-ı Devlet-i aliyye’yi bi-inâyeti’l-lâhi te‘âlâ yerine getirmektedir, ve böyle maddede ihtimâm ve düşmandan ahz-i sâr ve intikam cümlemizin farîza-i zimmetidir» diyerek huzzâra tekrâr hitâb ve «neşri münâsib midir?» buyurduklarında, cümlesi şimdiden neşrini istisvâb etmeleriyle meclise hitâm verildi. îşbu meclisde neşr-i beyân-nâme eğerçi karâr-dâde-i huz-zâr ve istisvâb-kerde-i sıgâr u kibâr oldu. Ancak tertîbât-ı Devlet-i aliyye tekmil ve esbâb-ı isti‘dâd gereği gibi tahsil olunmadan neşr-i beyân-nâmede cüz’î ve külli fâide olmadığından kat‘-ı nazar ma‘az-Allahu te'âlâ mazarrat ve hasâret muhtemel ve melhûz olduğu hayır-hâhân-ı Devlet-i ebed-müddet taraflarından arz u takdim olunmağla şimdilik neşri pesmânde-i ukde-i te’hîr kılındı.
Nizâın-yâften-i mevâdd-ı ticâret bâ-Kusya ve mübâdele-i temessükât ve icmâl-i in keyfiyyet-i uınûr-ı ıniikâleme
Devlet-i aliyye sa‘b ve miîşkil  olan mevâddan olup münferid ve müstakil bir zâtın bu varta ve mehlekeye iktihâm ve duhûlü rüşd ü reviyyet-de Felâtun-ı zamân ise dahi muzga-i efvâh-i enâm ve hedef-i sihâm-ı me-lâm” olacağı tecrübet-güzâr-ı hâss u âmmdır. Binâen-aleyh hâlâ mükâleme-ye me’mûr olan Re’isülküttâb Esseyyid Mehmed Hayri Efendi’nin bu key-fiyyet zihn-i mûşikâf ve mir’ât-i kalb-i sâfında aks-endâz-ı vuzûh olup er-kân-ı saltanat-ı seniyyeden birkaç zâtın umûr-ı mükâlemede müşâreket ve mürâfakatini bâ-takrîr istid'â ve niyâz etmekle iltimâsına müsâ'ade ve ulemâ-i kirâmdan İstanbul kadısı Müfti-zâde ve ricâl-i Devlet-i aliyye’den Resmî Ahmed Efendi ve kethüdâ-yi esbâk Elhac Mustafa Efendi terfik ve teşrik olunmak enseb idüğü taraf-ı pür-şeref-i hazret-i âsafîden hâk-i pây-i kim-yâ-sây-i hüsrevâneye arz u ifâde olundukda izn-i hümâyûn sudûr ve mûmâ-ileyhim me’mûr kılınmalariyle Rusya elçisiyle mülâkat olunup şurût-ı ticâreti mutazammın olarak seksenbir maddeyi hâvi elçi-i mersûm bir mikdâr mütercem evrak ibrâz ve Devlet-i aliyye murahhasları tarafından kırâ’at ve ta‘rîz ve redd iktizâ eden mâddelere müdellel ve müberhen ta‘rîzât ve terdî-dât bastına mübâderet olundukda mersûm cevâba ağâz edüp «mevadd-ı se-lâse-i sâlifü’l-beyân teklif olunmazdan mukaddem ticâret maddelerinde iktizâ eden mahv u isbâta devletim tarafından mücâz ve me’zûn ve hattâ bi’l-mükâleme maddelerin ba‘zısı istisvâb-ı tarafeyn ile nizâma makrûn olmuşidi. Mevâdd-ı ticâret hitâm bulmaksızın işbu mevâdd-ı selâse teklifi zuhûr ve ticâret husûsunu dahi ol-tarafda seksenbir34 mâddeye rabt ile  bu cânibe irsâl etmişler. Tağyir ve tebdiline adem-i ruhsatım hasebiyle ma‘zûr olduğum zâhirdir. Eğer tabi‘at-i mâddeye halel tatarruk etmeksizin ba'zı elfâzın tebdili irâde olunur ise kabil ve illâ tağyîr-i tâm kussârâ-yi merâm ise veçhen mine’l-vücûh mümkin olmayup vürûd eden evrâk-ı ticâreti hey’etiyle devletim tarafına irsâl ederim» cevâb-ı bâridini kail olduğuna binâen keyfiyyet-i mezkûre meclis-i âhara ta‘vîk ve mülâhaza ve te’emmüle ta‘lîk olunarak tayy-i bisât-ı meclis kılındı. Ticâret maddelerinin ba'zısında âfet-i mü’eccel ve35 ba‘zısında hatar-ı mu’accel melhûz olmağla hasbe’l-imkân gâh tesebbüt ve gâh tecellüd vâdilerinde pûyân ve hasmın her arzını kabûlden rû-gerdân olmak gayret-i dîniyye iktizâsından olduğuna binâen bundan sonra vukü‘ bulan mükâlemelerde emr-i sebâtda Devlet-i aliyye murahhasları pâ-ber-câ-| yi merkez-i istikrâr ve ser-rişte-i mükâleme fesh olacak derecelerde sarf-ı
' iktidâr etmişler iken bâhâne-cûy-i peykâr olan adu-yi gaddâr mülzem olma-
j yup mevâdd-ı merkümeyi kabûl etdirmek zımnında pâ-nihâde-i süllem-i inâd
' ü ısrâr ve bilâhire mazarratı eşedd addolunan üç-dört maddesinin ıslâh ve
! ta‘bîri beş-altı maddeden ba‘zı elfâz-ı mevhûmenin tenkîh ve tağyiri irâdesiyle cevâb-ı kat‘î verildikde eğerçi kabûl etmeyüp lâkin nizâm-gîr-i karâr olan mevâdd ve ıslâhı murâd olunan husûsât ale’l-infirâd tahrîr ve devleti tarafına tesyîr olunmak ve irâde-i Devlet-i aliyye etrâfiyle tarafından devletine tahrîr olunup kabûl etdirmekde bast-ı mukaddimât-ı müselleme etmek üzere elçi-i mersûm râzı olduğu murahhaslar tarafından makâm-ı sadârete arzM  u takdim ve sûret-i mükâleme bi-tefâsîlihâ mahv u isbât olunan me-vâdd-ı ticâret bi-usûlihâ ve fürû‘ihâ merfû‘-ı atabe-i ulyâ-yi hazret-i şehri-yâr-ı heft-iklîm kılındıkda minvâl-i meşrûh üzere nizâmına izn-i hümâyûn erzânî buyurulup tafsil olunduğu üzere tağyir ve tebdili muktezî olan ibârât tenkîh ve tashih ve ba‘de-zamânin zarar u fesâdı melhûz olan alfâz-ı mev-hûme tebyîn ve tasrîh olunarak elçiye teslîm olundu. Bir müddet mürûrun-dan sonra mevadd-ı ticâret Devlet-i aliyye tarafından tenkîh olunduğu üzere Rusyalu tarafından kabûl olunduğu elçi tarafından ihbâr olunup tarafeynden temessükler tebyiz ve tahrîr ve beru tarafdan verilecek temessük mühr-i âsafî ile temhir ve Rusyalu tarafından verilecek temessük elçilerinin imzâ-siyle mumzâ olarak işbu doksanaltı senesi mâh-ı Receb-i şerifin yirmibirinci günü re’isülküttâb efendinin sâhil-hânesinde mübâdele olunup Rusyalu câni-binden tasdîk-nâme vürûdunda Devlet-i aliyye tarafından dahi tasdîk-nâme verilmek kavi olunmuş idi. Bir zamandan sonra tasdîk-nâmelerinin vürûdu-nu Moskov elçisi ihbâr etmekle Devlet-i aliyye tarafından iktizâ eden tasdîk-nâme keşîde-i silk-i imlâ ve bâlâsı hatt-ı şerîf-i şevket-redîf ile müzeyyen ve mücellâ kılmdıkdan sonra mâh-ı Şevvâl’in yirmibirinci günü Re’isülküttâb Mehmed Hayri Efendi ile Rusya elçisi Mîrgûn-oğlu’nda vâki' beylikci-i Dî-vân-ı hümâyûn Mehmed Râşid Efendi’nin bağ-köşkünde lede’l-mülâkât tas-dîk-nâmeler mübâdele olundu, ve mevadd-ı selâseden Eflâk ve Boğdan’ın şerâit-i himâyelerine  dâir Moskov elçisi mukaddemâ bir mufassal tes-vîd irsâl etmişidi. Tesvîd-i mezkûrun ba‘zı ta‘bîrâtı muzır olmakdan nâşi Bâbıâlî’den ta‘dîl ve tesviye olundukdan sonra elçi-i mersûma îsâl ve ol-dahi ba'zı mahallere taarruz ile tekrâr irsâl hülâsa birkaç def'a tarafeynden tashîh ve yek diğere ib’â^i^^ir kalıba ifrâğ olundukdan sonra elçi-i mersûm «işbu Eflâk ve Boğdan şerâitine dâir devletim tarafından ta‘lîmâtım ma‘dûm olmakdan nâşi tarafeynden karâr bulduğu vech üzere kat‘ ve hasmı hîta-i ik-tidârımdan bîrûn olup beher hâl devletim tarafına bu sûreti ifâdeye muhtacım» demekle sûret-i mezkûr yedine teslîm olundu.
Ruhsat-dâden be-mürûr u ubûr-ı sefâin-i tüccâr-ı Nemçe der-Bahr-i siyah
Bundan akdem Nemçe elçisi Bâbıâlî’ye bir kıt'a takrir takdim ve ih me’alinde Nemçe tüccârından biri sefinesine kereste tahmil ve Tuna’dan
f/ Bahr-i siyâh’a ve andan Asitâne-i sa'âdet’e gelmek murâd eylediğini ifâde
ve tefhim edüp mürûr u ubûruna mümâna'at olunmamak bâbmda bir kıt'a | emr-i âli sudûrunu istid'â etmişidi. Düvel-i nasârânın bu makûle müsted'ayâ-
; tı şurûta muvâfık olduğu hâlde makrûn-ı müsâ'ade olmak de’b-i kadîm-i sal-
| tanat-ı seniyye olduğuna binâen ahid-nâme-i hümâyûn şurûtuna mürâca'at
I ve Nemçe tüccârı memâlik-i mahrûsede berren ve bahren ticâret eylemeleri
p; mukayyed olup ancak Karadeniz’de ticâret tarîkiyle seyrleri gayr-i mesbûk
yj; ve hattâ Pasorofca musâlâhasında Nemçe tüccârı emti'alaugı Tuna iskelele-
|rine ihrâc ve Devlet-i aliyye sefâinine tahmil ve idrâc veMtâne-i sa'âdet’e getürmeleri  lisâna gelüp hükmü her ne kadar mensûh ise dahi ol-| vakitde kale gelmiş şurûtdan olmak hasebiyle da'vaya mukaddime ittihâz
| olunarak elçi-i mersûmun ilzâmı kaydına düşüldükde bir veçhile mülzem ol-
mayup berren ve bahren ticâret ahdi mantûkunca sefîne-i mezkûrenin ker-K hen ve rızâen Asitâne-i sa'âdet’e geleceğin imâ ve Moskovlu ile ittifâklarma
mebnî ikisi birden bu husûsu îrâd etmeleri tavr u tarzlarından istidlâl olun-mağla ibrâmlariyle müsâ'ade şıkkında saltanat-ı seniyyeye şeyn ânz olacağı &gt;: hüveydâ olduğuna binâen mahzâ ihtilâs-ı vakt ü zamân dâ'iyesiyle bu mad-
B deye dahi sûret-i müsâ'ade irâeti ittifâk-ârâ ile müstasveb görülüp sefîne-i
-S merkümenin mürûruna dostâne ruhsat verildi mazmûnunda bir kıt'a emr-i
| &gt;münîf i'tâ olundu.
I Ahz ü giriften-i keştihâ-yi Nemçe ez-cânib-i
! guzât-ı Cezâyir-i garb ve iddi'â-yi zamân ve
| vukû‘-ı mükâleme ve ahd-dâden-i Devlet-i aliyye
t be-emniyyet-i tüccâr-ı Nemçe ez-keştihâ-yi Cezayir
J Bundan akdem Cezâyir-i garb gazileri Nemçelü’nün birkaç kıt'a tüc-
fc; câr gemilerini Bahr-i sefîd’de ahz eylediklerine binâen fî-mâ-ba'd Garb oca-
| ğı’nm Nemçelü sefâinine olan ta'arruz ve ta'addîleri men' ve ahz olunan
W sefâin ve üserâ ve eşyâ istirdâd ve def' olunmak zemininde Nemçe elçisi, dev-
B leti tarafından me’mûren Bâbıâlî’ye takarîr-i müteaddide arz u takdim edüp
T; iddi'âları her çend nass-ı ahd-nâme-i hümâyûna muvâfık değil ise dahi bu
î hilâlde taraf-ı Devlet-i aliyye’den mülâyemet sûreti irâet olunmak muktezi-
I? yât-ı vakt ü hâlden olduğuna binâen bundan akdem Dergâh-ı âlî gediklile
rinden  Bekir Ağa bu maddeye dâir sâdır olan evâmir-i aliyye ile Ce-Bzâyir-i garb ocağına tesyîr olunmuş idi. Mûmâ-ileyh me’mûr olduğu mahalle ba'de’l-vusûl istirdâd emr-i şerifini ve şâir tahrîrâtı iktizâ edenlere i‘tâ eyle-dikde Nemçelü’nün iddi'â eyledikleri yedi kıta sefâinin aslı olmayup beş sefîne olduğun ihbâr ve bir kıtasına vehn-i külli târî olup telef ve nâbûd ve diğeri dahi bozulup bâki üç kıtası mevcûd ve ganâim-i gazâ olduğuna binâen reddi ocağımız kâ'idesinden gayr-i ma'dûd iken «mahzâ emr-i ulü’l-emre ittibâ1 kasdiyle elyevm mevcûd olan üç kıta ve telef olanlara bedel bu esnâda Felemenk’den alman bir kıta cem‘an dört kıta sefineleri redd ederiz» dediklerinde sefâin-i mezkûrenin hamûleleri taleb olunup cevâbların-da «zehâirden ibâret olan hamûleleri mukaddemâ beyne’l-guzât münkasim ve ma‘âz-Allah istirdâdı husûsu kale yâhûd hayâle gelmek ihtimâli olur ise tekevvün-i fesâd ve ihtilâl mülâbesesiyle âsâyiş ve râhatımız münselib ve mün'adim olacağı zâhirdir» demeleriyle âhar cinsden olmayup sırf Nem-çelü olan esirler zikr olunan dört kıta sefineler ile istirdâd olunup me’mûr-ı mezkûr avdet etmişidi, Nemçelü bu mikdâr ile iktifâ etmek lâzım iken bu esnâda dimâğlarma su'ûd eden tüccâr ve utüvv ü istikbâr muktezâsınca mec-bûl oldukları huşûnet ve ru‘ûneti izhâr ve telef olan sefâin ile hamûlelerini tazminde ısrâr etmeleriyle bir zamân la'alle ve asâ ile imrâr-ı subh u mesâ ve Nemçe elçisi mükâleme istid‘â etdikce bu makûle umûr-ı cüz’iyyenin  mükâlemeye tahammülü olmadığı imâ olunarak tatvîl-i müddet kasd olunmuşidi. Elçi-i mersûmun ısrâr ve inâdı resîde-i derece-i nihayet ve bir veçhile madde-i tazmîn-i sefâinden dest-keş-i ferâğ olmayacaklarını ba‘zı ta‘bîrât-ı mekrûhe ilhâkiyle bâ-takrîr arz-ı huzûr-ı veliyy-i devlet etmekden nâşî vezîr-i mükerrem kapudan paşa hazretleri vasıtasiyle bir mikdâr bedel-i sulh i‘tâ olunup sedd-i bâb-ı cedel ü nizâ‘ ve çok geçmeden ocaklar gemilerine dâir beher hâl mükâlemeye lâzım olduğunu Nemçe elçisi takririyle beyân ve lede’l-istizân re’isülküttâb efendi me’mûr olup hîn-i ictimâ‘da Ce-zâyir-i garb ocakları korsanlarından fî-mâ-ba‘d tüccâr-ı Nemçe sefâinine zarar vukü‘ bulmamasını ve vâki‘ olan hasâreti Devlet-i aliyye tazmin etmesini müş‘ir bir memhûr sened mutâlebe ve sened-i mezkûrun hâtimesin-de devlet-i ebed-müddet ocakların gasb eyledikleri sefîne ve mâlı tazmin eylemediği sûretde hudûdda kâin arazi-i saltanat-ı seniyyede Nemçelü mukabele bi’l-misl icrâ eylemelerine peşince i‘tirâf olunmasının dercini Nemçe elçisi îrâd eyledikde re’is efendi tarafından cevâba ibtidâr olunup «taleb eylediğiniz takrir mütehammil-i mülâhazat-ı kesîre olup min-gayr-i17 te’em-mülin cevâbı mutasavver olmayup ancak def‘-i zarar ve izâle-i keder zımnında Devlet-i aliyye müsâ‘ade-i külliyyesin sarf edüp ez-cümle vâki1 olan hasâret Hazîne-i hümâyûn’dan i‘tâ olunmak ve mukabele bi’l-misl mülte-zem olduğu sûretde bahren icrâ olunmak vâdileri irtikâb olundukdan sonra münâfi-i riisûm-ı dostî ve muhâlif-i levâzım-ı âştî bu makûle bârid ta‘bîrin senede  indirâcı bir veçhile münâsib olmamak gerekdir» diyerek mukabele ve elçi-i mesfûr me’mûriyeti kat'î olduğun ifâde ve bir iki gün zarfında tarafına cevâb-ı kat'î verilmesini dahi mukavele edüp müfârakatden sonra husûs-ı mezkûr erkân-ı devlet ve esâtîn-i saltanat ile meşveret olunup Nemçelü’nün evvel ve âhir verdikleri takârîr ve Devlet-i aliyye tarafından verilen ecvibe ve sûret-i mükâleme bi-tefâsîlihâ der-miyân olundukda cümle huzzâr yek-zebân-ı vifâk ve «Devlet-i aliyye tazmin maddesini birkaç veçhile38 kabûl etmişiken adem-i i'timad sûretinde bu veçhile ısrârları fesâddan hâli değildir, şer'an ve aklen bu maddeye mümâşât gayr-i câiz olduğunda ittifâk ve bu teklifi bunlar ahid-nâmeye mebnî mi ederler, yâhûd dostâne veyâhûd mütegallibâne mi ederler?» demeleriyle «ahid-nâmeye mebnî ve dostluğa mübtenî olmayup Rusyalu ile müttefik olmalariyle Rusyalu ekser ağrâz-ı fâsidesin icrâ eyledi. Biz dahi bu garazımızı icrâ edelim deyu sûret-i zâhirde dostâne ve ma'nen mütegallibâne ve mağrûrâne teklif ederler» demekle İstanbul Kadısı Müfti-zâde Efendi kelâma mübâderet edüp «bu kâfirlerin Akdeniz’de geşt ü güzâr eden tüccâr sefinelerine Garb ocağı korsanlarından zarar erişmemesi ve erişdiği sûretde hasâretlerinin tazminini ber-vech-i meşrûh ta'ahhüd ve sened i'tâsına dahi karâr verilmişiken mu'âhedeye adem-i i'tibâr ve arâzi-i Osmâniyyede mukabele bi’l-misle i‘tirâf kelimesinin senede dercinde inâd ve ısrârları fesâda mebnî olduğu  bedîdârdır. Meselâ, bu ibâreyi müş'ir senedi der-dest eylediklerinden sonra Garb ocakları ne makûle milletden olur ise olsun bir sefine ahz etseler Nemçelü mü-cerred hudûd-ı islâmiyyeden matmah-ı nazarları olan araziye ahden dest-res olmak irâde-i fâsidesiyle bu sefine bizim idi diyecekleri ve ocaklar dahi âhar milletin olduğunu isbât ile vermekde tereddüd eyledikleri gibi arâzi-i islâmiyyeden diledikleri yerleri zabt ve bu hareketimiz hilâf-ı ahd değildir, verdiğiniz senede mebnîdir da'vâsma ibtidâr birle üzerlerinden nakz-i ahd nakisasını def‘e bunu bir âlet eyleyecekleri zâhirdir, usûl-i şerî‘at-i mutah-haradandır ki şart hükmün tahakkuk-ı vukû'iyle rabt olunur. Develet-i aliyye tazmine ta'ahhüd etmişiken kable’l-vukü‘ hilâf-ı şer‘ i‘tirâf şartını tahrîr, mütenâkızeyni cem' kabilinden olmağla bu sûreti kabûl ber-minvâl-i muharrer hilâf-ı şer‘ ve belki bizden sudûru nakz-i ahdi mu'terif olmakdır. Nem-çelünün merâmları gasb-ı arâzi olduğu takdirde böyle sened verilse de verilmese de icrâ ederler bu sûretde sened i'tâsiyle ahd icrâ etdirmekden ise bu maddeye kat'îce cevâb verilmek evlâdır. Allahü te'âlânın inâyetiyle mesfûr-lar bir halt edemezler, ederler ise dahi ihtiyarlariyle nakz-i ahd etmiş olup it» cJa O iü y nass-1 şerifi muktezâsmca in-şâ-Allahü te'âlâ nesîm-i fevz ü zafer cünûd-ı islâmiyyeye vezân ve bu Devlet-i aliyye bedhâhları karîn-i haybet ve hüsrân olacağı bî-iştibâhdır» demekle şâir huzzâr dahi bu kavli tasdik ve tercih eylediler. Bundan başka  França Devleti, Devlet-i aliyye’nin dostu olduğu gibi Nemçelü’nün dahi müttefiki olduğuna binâen baş-tercümânları Bâb-ı âlî’ye ihzâr ve Nemçelü ile olan münâza'a ve Devlet-i aliyye’nin tazmin maddesinde olan müsâ‘ade-i külliyyesi bi’l-cümle ifâde ve iş‘âr ve França elçisine ale’t-tafsîl bu vukû‘atı ihbâr etmek üzere tenbîh ve Devlet-i aliyye tarafından ta'ahhüd olunduğu sûrete Nemçe elçisini irzâya mübâşeret ve iktizâ eder ise tekeffül etmek bâ-bında i‘tâ-yi ruhsat olunup henüz haberi vârid olmamışdır. França elçisi dahi ilzâma kadir olamadığı sûretde «Devlet-i aliyye’ye ne veçhile hareket ha-yırlu ve müfiddir» deyu huzzârdan istifsâr olundukda cümlesi kavl-i evveli tercih ve ihtiyâr edüp ancak ihtilâs-ı vakt ü zamân irâdesiyle ceffe’l-kalem Nemçelü’ye cevâb verilmek gayr-i enseb belki Devlet-i aliyye’nin marzisi olan sûretin teklifi ile tatvîl-i müddet müstasveb ve der-akab serhaddât-ı is-lâmiyyenin kâffe-i levâzımı tekmiline himmet ve ez dil ü cân kesb-i isti'dâda mübâderet her hâlde müntic-i fevz ü nusret olduğunu takrir ve bu veçhile ukde-i meclis inhilâl-pezîr oldu. Ale’s-sabâh Nemçe tercümânı Bâb-ı âlî’ye vürûd ve nihâyetü’n-nihâye olarak cevâb talebinde bezl-i mechûd eyledikde istisvâb-kerde-i ehl-i şûrâ olduğu gibi «izhâr-ı rıfk u mülâyemet ve senede idrâcmı taleb eyledikleri ta‘bîr münâfi-i resm-i safvetdir» diyerek cevâb ve-rildikde tercümân-ı mesfûr izhâr-ı huşûnet ve elçi beyin merâmı ıslâh ve dev-leteyn beynine ilkâ-yi muhabbet idi, ma‘lûm olmadı. «Yarınki gün ibâre-i matlûbenin yazılmayacağını  ulak ile devletine bildirir ve devleti da-hi39memâlik-i Osmaniyyenin bir mahallini zabt eder» kelâm-ı bâridini îrâd ve iş'âr ve rû-be-râh-ı vâdi-i idbâr oldu. Bir gün sonra França tercümânı [vâsıtasiyle] mukaddemâ40 elçiye sipâriş olunan husûsun cevâbiyle vârid ve «Devlet-i aliyye tanzîm-i umûruna vakt istihsâliyçün katı çok şeyleri mütehammil olup buna dahi bir hüsn-i sûret vermeleri lâbüd idi» deyu elçisinden haber getirmekle elçi bey «Devlet-i aliyye’nin hayır-hâhı olduğu bî-iştibâh olup Devlet-i aliyye’nin Nemçelü hakkında safvetden gayri bir maksûdu olmamağla şân-ı devlete mûcib-i nakısa olmayacak sûreti elçi mülâhaza etsün, biz dahi rızâ-dâde olalım» denilüp tercümân-ı mesfûr i‘âde olundukda leylen re’is efendinin hânesine tercümân-ı mersûm tekrâr vürûd edüp França elçisi Nemçe elçisine mahsûs varup «bu maddeyi der-miyân eyledikde benim bu maddede me’mûriyetim münkati1 oldu, Devlet-i aliyye kat'îce cevâb vermekle devletime yazdım ve ba‘de’l-yevm tanzîm-i maslahatdan me’yûs oldum» deyu her ne kadar redd ile mukabele eyledi ise elçi bey il-
hâhdan hâli olmamağla bi’l-âhire Nemçe elçisi cevâba ibtidâr edüp «me’mû-riyetim inkitâ'ından sonra husûs-ı mezbûra tasaddî elimden gelmez, meğer senin ibrâmını hâvi yedime sened veresim» dediğine binâen elçi bey dahi sened verecek olmağla mevadd-ı erba'a kâğıdı meydana getirilüp cerh ve ta‘dîline kıyâm ve şân-ı devlet-i ebed-devâm vikaye olunarak hudûdda mukabele bi’l-mislin icrâsını vukû‘-ı hasâretin tebyîninden üç dört mâh mürû-runa dek  te’hîr ve icrâ olunacak oldukda dahi Nemçe elçisi tarafından mukaddemce Devlet-i aliyye tarafına ihbâr olunmasını muhtevi ba‘zı ibârenin derciyle tanzimine güç ile karâr verildiğini ihbâr ve bu veçhile Devlet-i aliyye râzı oldukları takdirde tekrâr Beç’e âdem tisyâr edeceğini is‘âr ve yarınki gün vürûd-ı habere intizâr olunduğunu ifâde etdikde işbu vukü'ât şeyhülislâm ve kapudan paşa ve sudûr-ı kirâm hazerâtına ve mü-te’ayyinân-ı ricâl-i devlet-i ebed-ittisâle ferden ferden tefhim olunmağla Françalu’nun vesâtatiyle madde-i mezkûrenin ol veçhile tanzim olunmasını tasvîb eyledikleri sadrıazam hazretleri tarafından hâk-i pây-i kîmyâ-sây-i hazret-i hilâfet-penâhîye arz olundukda cümlenin ittifâkı üzere nizâm ve temşiyetine irâde-i sâmiye cereyân ve vech-i meşrûh üzere taraf-ı Devlet-i alîyye’den Nemçelü’ye sened i'tâsiyle ihtilâs-ı vakt u zaman kılındı.
Tezyîl • Nemçelü’nün madde-i mezkûrede olan ru‘ûnet ve huşûnetlcrine nazaran ednâ bahâne ile kat‘-ı habl-i ahd eyleyerek irtikâb-ı kâr-ı mezmûm ve serhaddât-ı islâmiyyeye defaten hücûm etmeleri inde’l-ukalâ emr-i mec-zûm olup tedârükât-ı Devlet-i aliyye henüz tekmil olunmadan muhârebede bi-hasebi’z-zâhir hatar u âfet ezhâna mütebâdir olup binâen-aleyh mahzâ'1 istihsâl-i vakt ü zamân irâdesiyle bu nâr-ı sûzânın şimdilik bu veçhile inti-fâsı tedâbîr-i hasene ve ârâ-i müstahseneden olduğu muhikk ve bî-garaz ki-mesneler indlerinde müsellemü’s-sübûtdur.
Kıt‘a li-râkımihi: 
Hüsn-i tedbîri âkilin gâhî İş görür tîg u nîzeden efzûn Tîgi de kullanur mahallinde Küllü şey’in bi-vaktihi merhûn
Takrir-dâden-i elçî-i Nemçe berâ-yi ikâmet-i şahsi der-memleket-i Eflâk ve Boğdan be-nezâret-i umûr-ı ticâret
Nemçelü’nün Rayçeviç nâm sırkâtibleri iki sene mukaddem Eflâk ve
Boğdan memleketlerine vürûd edüp Nemçe tüccârmm umûrlarını rü’yet zımnında meks ü ârâma me’mûriyeti olmak sûretlerini iş‘âr eylediği ve redd ü kabûlü şıklarından kangısının ihtiyârı münâsib idüğü Eflâk ve Boğdan voyvodalarından ol-esnâda Der-aliyye’ye tahrîr olundukda memleketeyn-i mez-bûreteyne ber-muktezâ-yi şurût-ı ahid-nâme-i hümâyûn bu kadar Nemçe tüccârı âmed-şüd etmekde iken mersûmun adem-i tecvîz-i ikâmeti sûretinde redd ile cevâb verilse şimdilik böylece gelmişiken sûret-i reddi müşâhede eyledikleri gibi Nemçelü’nün ısrârlarına ve Rusyalu misillû konsolosluk berâtı talebine bâ‘is olur mülâhazasiyle voyvodalar mesfûru redd etmeyüp ve sûret-i me’mûriyetini dahi bilmeyüp ticâret içün eğlenür mu'âmelesini eylemeleri ol vakit voyvodalara tahrîr ve tenbîh olunmuşidi. El-hâletü-hâzihi Asi-tâne-i aliyye’de mukîm Nemçe elçisi, devleti tarafından me’mûren bir kıt'a takrir kâğıdı takdîm edüp mefhûmunda mersûm Rayçeviç müddet-i vâfire-den beru rü’yet-i umûr-ı ticâret içün memleketeyn-i mezbûreteynde ikâmet etmekle beyler taraflarından ber-mûcib-i ahid-nâme-i hümâyûn himâyet ve siyânet olunması bâbmda başka başka evâmir-i aliyye ısdâr olunmasın is-tid'â edüp mersûmun Eflâk  ve Boğdan’a duhûlünden beru Rusyalu misillû bunun dahi konsolos olması Nemçelü tarafından iltimâs olunur deyu terakkub olunmakda idi. Bu def'a mersûmun konsolos olmasiyçün berât is-temeyüp hemen ahid-nâme-i hümâyûn mucibince himâyet ve siyânet ve umûruna mu'âvenet içün birer fermân istid'â eylemeleriyle melhûzdan ahaff olduğundan gayri França ve İsveç ve42 bunlar emsâli Devlet-i aliyye’ye hayır-hâh olan düvelden ba'zıları Devlet-i aliyye olur-olmaz şey içün Nemçelü’yü tenfîr etmeyüp ba'zı umûrlarına mümkin mertebe müsâ'adeyi diriğ etmese hoş olur ve bu mu'âmelede nice fevâid der-kâr olduğundan gayri belki giderek Rusyaludan tebrîdleri dahi mümkin olur idi. Hâsılı âkilâne13 hareket Devlet-i aliyye bu misillû mu'âmele ile Nemçelü’yü kula almakdır dedikle--ırıne göre Nemçelü konsolosluğa berât istese dahi mâdem ki Rusyalu’ya mu-Jkaddem verildi, anlara dahi verilmek lâzım gelür idi, ma‘a-hazâ mesfûr içün konsolosluk berâtı istemeyüp fermân-ı âlî isterler bu güne olan istid‘âları kabûl olunmayup redd olunsa Rusyalu istid‘â-yi umûrlarında bunları teşrik etdikleri gibi bunlar dahi Rusyalu’yu teşrik ve ısrâr eyleyecekleri der-kâr ve ol vakit dostluğa mürâ'aten müsâ'ade olunmuş olmayup Rusya şirketiyle ib-râma mebnî müsâ'ade olunmuş olacağı bedîdâr olmakdan nâşi mülâhaza-i mezkûreye mebnî istid'â-yi mezkûrları redd olunmayup Devlet-i aliyye’nin Nemçe Devleti hakkında «safveti zâhirdir» diyerek ba'de’l-meşveret ve’l-istîzân iki kıt'a emr-i âlî ısdâr ve ihsân olundu. 
Nefy-şüden-i Subhî-zâde Abdülaziz Efendi Kâdı-i Üsküdâr-ı sabık be-cezîre-i İstanköy ve sebeb-i nefyeş
Sâbıkâ Üsküdar kadısı olan Subhî-zâde Abdülazîz Efendi bundan akdem dest-i sâki-i rüzgârdan tenâvül-i ke’s-i ikbâl ve nabz-gîri-i hazâkat-i baht ile teşhîs-i illet-i âmâl edüp tabi‘at-i buhrân-dîde-i makâsıdı ifrâk-yâfte-i kemâl ve ahlât-ı müstehîletü’l-indifâ1 ma'aribi vâsıl-ı merâtib-i sükûn ü i‘ti-dâl olduğundan fazla sübûr-ı ümid ve arzûsu yâverî-i azmide ve kemâdât-ı tâli* ile mündemil ve devâ-i bür’i’s-sâ‘a-i cedd-i müsâ‘id ile ilel-i ye’s ü hırmâ-nı zâil olup hasret-keş-i gürûh-ı etibbâ olan hekim-başılık hizmet-i refî'iyle az zamânda nâil-i emânî ve def‘-i humâr-ı ayş-i münekkede i‘dâd-ı şarab-ı rummânî eyledikde
Beyt:
»a-i. İJ^L. »4ü 441 o'
mefhûmu üzere nabazân-ı şerâyîn-i fesâdı azline sebeb-i âdi ve heyecân-ı çar-terkîb-i su-i mizâcı bu mansıbdan def'ine bâdi olup ba‘de zamânin bi-hasebi’t-tarîk Üsküdar’a kadı ve hîn-i hükümetinde halkın kimi kendüden şâkî ve kimi hoşnûd ve râzî idi. İnkızâ-i müddetinden sonra *4' jkll; mefhûmu üzere lisânını imsâk her hâlde bâis-i selâmeti olduğunu idrâk etmek lâzım iken iltizâm-ı mâ-lâ-yelzem sûretinde haddini tecâvüz ve ta‘addî ve erkân-ı saltanat-ı seniyyeden ba‘zıları hakkında kelimât-ı nâ-ber-câya tasaddî edüp ba‘zı mahallere tezkireler tahrîr ve umûr-ı müttefika-i i Devlet-i aliyye’ye harf-endâz-ı i‘tirâz olarak kâr-fermâyân-ı devleti tahti’e ve ta‘yîr etmesi nefyini müeddî  olmağla sene-i mezkûre evâil-i Şev-vâlinde mansıbı vakti hulûlüne dek bâ-işâret-i aliyye sâdır olan emr-i âlî mücebince cezîre-i İstanköy’e nefy ü iclâ ve adem-i keff-i lisân-ı seyyi’esi hakkında hüküm ve muktezâsını icrâ etmiştir.
Ameden-i peyâm-ı tuğyân-ı ba‘zı ehl-i Şâm ez-cânib-i mübâşirân ve ta‘yîn-şüden-i Kethüdâ-yi vâli-i Haleb berâ-yi te’dîb-i îşân
Şâm vâlisi iken bundan akdem hulûl-i ecel-i mev'ûdiyle vefât eden Azm-zâde Vezîr Mehmed Paşa’nın müddet-i ınedîdeden berû bi’l-cümle di-yâr-ı Şâm kabz-kerde-i dest-i tasarruf ve iğtinâmı olmakdan nâşi mâlik-i ye-sâr u servet ve nâil-i bülga-i kuvvet ve miknet olmağla kabz-ı muhallefâtma sabıka başbâki kulu Osman Ağa ta‘yîn ve hademe-i Devlet-i aliyye’den birkaç kimesne irfâkiyle madde-i me’mûriyyeti teshil ve tehvîn kılmmışidi. Şâm’a vusûllerinde dest-res oldukları mâl tasavvur olunduğuna nisbetle bî-me’al ve belki cemelden44 ıkâl olduğu tahakkuk eyledikde tahsîl-i emvâl-i mîriyyede mişvârı ma'lûm bir kimesnenin fî-mâ-ba‘d me’mûriyyeti lâzım geldiği ecilden mukaddemâ Rişvân-zâde tarafına akçe tahsili zımnında me’mûr olup emr-i tahsilde mücerrebü’l-etvâr olan Dergâh-ı âlî kapucu-basılarından Tayfur Bey dahi husûs-ı mezkûre me’mûren Şâm’a vusûlünde ihrâc-ı emvâl-i mektûme ve teftîş-i mahall-i maznûne ve mevhûmede tehdî- J
dât-ı sâbıkasm îkâ‘ eyledikde an-asıl ahâli-i Şâm’m ekserisi müteveffâ-yi j
müşârün-ileyhin müte‘allikatı ve memâlikinin küllisi yerli neferâtı olduğuna S i binâen mücerred ketm-i emvâle medâr olmak üzere yek-diğer ile ittihâd ve ' mübâşirler olduğu mahallere hücûm ile mübâşir-i bagy ve fesâd oldukları 
 sâmi‘a-hirâş-ı Devlet-i ebed-müddet oldukda evâsıt-ı Zilka‘dede Ha- ’
leb vâlisi vezîr-i mükerrem Mustafa Paşa hazretlerine der-akab fermân-ı ke-zâ cereyân şeref-sudûr ve kethüdâsını altı yüz nefer mikdârı âdem ile Şam’a • ta'yîn ve me’mûr edüp bâ‘is-i tuğyân olan eşhâsı muktezâ-yi vakt ü hâle göre te’dîb ve ihzârları irâde buyurulan kimesneleri bir kadem akdem Asitâne’-ye îsâl ve tesrîb etmesi bâbmda te’kîd ve sâlifü’z-zikr Tayfûr Bey’e dahi Say-da vâlisi Cezzâr Ahmed Paşa hazretleri nizâm-ı vilâyete me’mûr olacakdır havâdisini ol tarafda neşr etmek üzere taraf-ı devletden telkin olunmuşdur. ;
tstifsâr-kerden-i Padişah-ı pür ak! ü şu'ûr ez-ahvâl-i me'âkıl ve sugür ve beyân-ı hülâsa-ı tertibat I
İ
Nizâm-ı şu‘ûn-ı asâkir ve cem‘ ü tertîb-i mühimmât ve zehâir zımnında I eğerçi vükelâ-yi devlet-i hasbemâ yüsâidühü’l-vakt ber-çîde-dâmen-i gayret ‘ olup ancak tezâyüd-i şevk ve ihtimâm ve tezâ‘üf-i sa‘y ü ikdâm garazına 1 mebnî gâh ve bî-gâh bu ahvâli iktinâh lâzıme-i şurût-ı teyakkuz ve intibâh l
olmakdan nâşi hudûd-ı diyâr-ı İran ve tuhûm-ı memâlik-i Gürcistan olan
Erzurum ve Kars ve Çıldır ve Van ve bâ-husûs Tiflis hânının çigûnegî-i ahvâl ü keyfiyyâtı mufassal hatt-ı hümâyûn-ı şevket-makrûn ile su’al ve hakî-kat-i hâl taraf-ı sadr-ı azamîden bu veçhile keşîde-i silk-i makâl kılındı.
Tiflis hânı Ereğli hân evân-ı seferde Moskovlu’ya tâbi‘  olup Çıldır
hudûduna bi’d-defe‘ât itâle-i pây-i tecâvüz ve avn-i Hakk ile Ahılkelek bo-
gazında şikestegî ve inhizâm-ı tâm ile pey-siper-i evdiye ve mefâviz olmuşidi.
Moskovlu ile musâlâha akabinde Rusyalu Tiflis etrâfında mevcûd olan as-ker-i mahzûl ve merdûdlannı taraflarına celb ve hân-ı mesfûr yalnız kalmış ise dahi otuz-kırk bin asker-i hezîmet-esere mâlik ve top ve cebehânesi mükemmel olup ancak hânân-ı İran ve devlet-i şevket-bünyândan endîşeye te-ba'iyyet ve mücerred nefs-i habîs ve memleketini hasâretden siyânet zımnında Çıldır vâlisi vezîr-i mükerrem Süleyman Paşa hazretlerine ilticâ ve vesâtatiyle Mirzâ nâm kâtibini ma'rûzâtiyle Derviş Paşa merhûmun
sadâretinde Der-sa‘âdet’e ba's ü isrâ ve inkıyâd sûretinde afv-ı cürm-i sâ-bıkını niyâz ve istid'â edüp bu makûlelerin sözlerine her ne kadar i'timâd câiz değil ise dahi itâ'ati makbûl olmayup âdemi redd olunduğu sûretde te’dîbi muktezâ-yi şân-ı devlet olduğu mukarrer ve akîb-i sefer olduğundan mükerrer bir gaile açılmak münâsib görülmediğine binâen harekât-ı sâbıka-sından iğmâz ve kendüye emr-i âlî ve hil'at ve atiyye tisyâriyle bu vakte dek atabe-i ulyâ-yi padişahîye sadâkat da‘vasında idi. Ve Süleyman Paşa’nın mesfûra dâir gelen tahrîrâtının cümlesinde bir tarafdan mecbûr olmaz ise Ereğli Hân’dan hilâf-ı istikâmet vaz‘ zuhûr etmez me’mûlündeyim. Yine sırr-ı zamîrini Hakk te'alâ’dan gayri kimse bilmez deyu tahrîr eder idi.
îU jiÖ muktezâsınca cemî‘-i ezminede küffârdan ehl-i islâma samîmî dostluk melhûz olmayup anların  hulûs izhâr etmeleri yâ havf-ı şemşîr veyâhûd taleb-i nef‘-i kesîr zımnında olduğu erbâb-ı ukûle gayr-i setirdir. Sinîn-i vâfireden beru Erzurum ve Van ve Çıldır eyâletleri kılâ'ımn ta'mîrât ve mühimmâtlarına bakılmayup Moskovlu’nun Tiflis üzerinden İran’a mürûrları haberi şuyû'undan beru Erzurum ve Çıldır vâlilerine ve Kars ve Van muhâfızlarma kavâim-i müte'addide irsâl ve kafalara istihkâm vermeleri ve etrâfa nezâret ile hâzır ve müheyyâ bulunmaları tenbîh ve te’kîd olunduğundan gayri Çıldır kılâ’ımn ta’mîrâtı mülâhaza ve binâ emâneti Çıldır vâlisi Süleyman Paşa’nm kapu-kethüdâsı Nişancı Çelebi Mehmed Efendi’nin Ahısha’da sâkin ammisi ve karındaşına ihâle ve vezîr-i müşâ-rün-ileyhin inzimâm-ı nezâretiyle termîmleri evâmiri ısdâr ve efendi-i mû-mâ-ileyhe teslîm ve kılâ‘-ı merküme içün altmış kıt‘a top ve ma‘lûmü’l-mik-dâr mühimmât tertîb ve sefinelere tahmil ve tesrîb olunup kezâlik Erzurum ve Kars ve Van kafalarının termîmât ve tekmîl-i levâzımlarına leyi ü nehâr sarf-ı iktidâr olunduğu ve Dağıstan hânlarından Şemhâl Hân ve Küba hânı Feth-Ali Hân’a mektûblar tastîr olunup müfâdmda Moskovlu’nun İran’a C tecâvüz irâde-i fâsideleri tahakkuk eylediği hâlde cümlesi askerlerini cem‘L ve merdâne mukabele ve keyfiyyeti ‘acâleten mu’temedleriyle Der-aliyye’ye bildirmeleri ve ittihâd-ı diyânet muktezâsınca mu'âvenet ve i'tizâdda taksir olunmayacağı tasrîh ve Erzurum vâlisi vezîr Timur Paşa hazretleri tarafından irsal ve ol havâlinin şimdilik esbâb-ı takviyesi bu veçhile istihsâl olundu.
