Fevt-şüden-i rûznâmçe-i evvel Saîd Efendi ve vukû‘-ı tevcîhât-ı ciiziyye
Rûznâmçe-i evvel  olan Mehmed Saîd Efendi bir müddetden be-ru derd-i can-hırâş ile esîr-i firâş ve mu‘âlecât-ı etibbâ kendüye vesîle-î in-ti‘âş olmayup işbu mâh-ı Zilhiccenin altıncı günü rûznâmçe-i ömrü tayy-kerde-i dest-i ecel ve dâr-ı âhirete intikâl ile terk-i mâ-hasal edüp mahlûl olan mansıbı ile muhâsebe-i evvel Bekir Paşa-zâde Süleyman Bey-efendi mesrûr ve muhâsebe-i evvel mansıbiyle re’isülküttâb-ı esbak Süleyman Feyzi Efendi nâil-i ibtihâc ve hubûr olup muharrir-i fakîr dahi yevm-i mezkûrda zabt-ı vekâyi‘-i Devlet-i aliyye’ye me’mûr olmuşdur. *
Tercüme : Mûmâ-ileyh Mehmed Saîd Efendi devr-i hazret-i Mahmud Hâ- !
nîde Darü’s-sa'âdetü’ş-şerîfe ağası kâtibi iken dâhil-i zümre-i hâcegân-ı dî- ]
vân olan İsmail Efendi’nin ferzend-i ercümendi olup bin yüz yirmialtı tarihinde tayy-i menâzil-i adem ve sahn-ı vücûda vaz‘-ı kadem edüp fark-ı se-vâd ve beyâz ve temyîz-i cevâhir ve a‘râza kadir oldukda mektûbî-i sadr-ı âlî kalemine me’mûr ve tahrîr-i mühimme ile taklîb-i sahâif-i a‘vâm ve şu-hûr eder iken ünfüvân-ı şebâb iktizâsiyle meyl-i geşt ü güzâr ve kapucular kethüdâlığmdan nâil-i rütbe-i vezâret olan Selânikli Esseyyid45 Numan Pa-şa’nm dîvân kitâbeti4'1 hizmetiyle kâm-kâr olup bir müddetden sonra Asitâ-ne-i sa‘âdet’e avd ü kufûl ve ihtiyâr-ı gûşe-i uzlet ve humûl ve altmış dokuz senesinde kethüdâlıkdan ihrâz-ı câh-ı vezâret eden Kâmil Ahmed Paşa mer-hûma bir zamân dîvân kâtibi ve kethüdâ ve Mısır’da darbhâne emânetinde istihdâm ile ibrîz-i i‘tibârı sikke-zede-i i‘tilâ olmuş idi. Yetmişbeş senesinde paşası  tarafından bir husûs zımnında Asitâne-i sa'âdet’e vurûdunda dâmâdı olan Hâfız Ahmed Ağa silâhdâr-ı şehriyârî bulunup hakkında tah-rîk-i silsile-i işfâk ve masraf kitâbetiyle zümre-i hâcegâna ilhâk ve ba‘dehu darbhânede sâhib-i a‘yâr ve seferler esnâsmda rikâb-ı kamer-tâbda çavuş-başılık câhiyle nâil-i izz ü i‘tibâr ve ba‘de-zamân bu hizmetden dahi infisâl ve Ebuzzeheb vaktinde nizâm-ı mısr-ı Kahire’ye dâir evâmir-i aliyye ile bâd-bân-küşâ-yi isti'câl oldukda Bahr-i sefîd’de geşt ü güzâr eden Moskovlu se-fâinine tesâdüf ve cânib-i Mısır’a azimetinden insirâf ile Sakız ceziresine ihrâc olunup Asitâne’ye avdet ve mükerreren rikâb-ı hümâyûn çavuş-başılığı ile kesb-i şân u şöhret etmişidi. Ba‘dehû bi’l-asâle üç defa hizmet-i mezkû-rede müstahdem ve Anadolu muhâsebeciliği ve rûznâmçe-i evvel ve mukâ-bele-i suvâri ve tevki'i menâsıbiyle tırâz-ı câhı mu‘lem olup bu kerre sâni-yen rûznâmçe-i evvel iken zâik-i telhâbe-i reybü’l-münûn ve Bahçe-kapı-sı’nda vâki1 Vânî medresesinde medfûn olmuşdur. Mûmâ-ileyh âkıbet-endîş ve perhizkâr ve mizâc-ı asrı bilür hûşyâr olup ma‘ârif ve hünerden oldukça behrever ve ahlâk-ı mühezzebe ile şühre-i şehr olduğundan gayri me’mûr olduğu hidemâtda kemâl-i ihtiyat ve teyakkuzu zâtına isnâd-ı rehâvet ve fü-tûru îcâb ve her maddede Je jL, me’âliyle berçîde-dâmen-i
ihtirâz ve ictinâb idi. Ömr-i girân-kadrden derece-i mu'tedileyi hâiz ve sinni rütbe-i seb‘îni mütecâviz idi.  &lt;1)1 jjl/
