Tehniyet-i îd-i sa‘îd-i adhâ
Tehniyet-i îd-i sa‘îd ve dâmen-bûsî-i şehriyâr-ı bâhirü’n-nasr ve’t-te’yîd zımnında veziriazam hazretleriyle ve şeyhülislâm hazretleri ve Asitâne-i sa'âdet’de el-yevm mevcûd olan vüzerâ-yi izâmdan Kapudan-ı derya Gazi Haşan Paşa ve Karesi sancağına ber-vech-i arpalık mutasarrıf olan Essey-yid Mustafa Paşa ve hazîne kethüdalığından bu def‘a nâil-i rütbe-i vezâret ve pâ-der-rikâb-ı azîmet olan İsmail Paşa hazerâtı ve şâir vükelâ-yi devlet ve erkân-ı saltanat mu‘tâd üzere sâlât-ı subhdan evvel Saray-i hümâyûn’a cem* olup alâ-merâtibihim âstîn-bûs-i hazret-i zıllu’l-lahî ruhsatiyle müs-tes'id ve kâmyâb ve müşâhede-i cemâl-i bâ-kemâl-i hilâfet-penâhîyle îd-i ek-ber şerefin iktisâb eylediklerinden sonra hidîv-i Cem-câh ve padişah-ı dil-âgâh dâme fî-hıfzi’l-İlâh hazretleri îd-i şerîfe mahsûs olan debdebe-i hüsre-vâne ve tantana-i pâdişahâneleriyle nev-bâvegân-ı hadîka-i devlet ve nev-restegân-ı bağ-ı saltanat olan Sultan Süleyman ve Sultan Mustafa hazerâ-tını mânend-i fevz ü nusret der-kafa ve yemîn ü yesârda saf beste-i kıyâm olan hass u âmdan isticlâb-ı du‘â buyurarak Sultan Ahmed Câmi‘i şerifine teşrif ve salât-ı îdi edâ ve ba‘dehu Saray-ı hümâyûn’da i‘dâd ve amâde kılınan dahâyâyı ser-i devlet-efserlerine fedâ buyurdular.
