Fevt-i Vâli-i Silistre Vezir Haşan Paşa
Müşârün-ileyhin icmâl-i hâli Enverî Efendi’nin târihinde eğerçi muharrer olup ancak bu makûle vüzerâ-yi izâm ve küberâ-yi ricâl-i zevi’l-ihtirâmın tercümelerinde tafsîl ve işbâ‘ ve ef‘âl ü etvârlarmı nâse ismâ‘ tatrîb-i kulübe bâdî ve belki tehzîb-i ahlâkı sebeb-i âdîdir. Müşârün-ileyhin fülke-i vücûdu cezîre-i İstanköy’de sâhil-res-i şuhûd ve sinn-i temyiz ve tahkike ba‘de’l-vusûl terk-i bûd u nebûd eyleyerek İstanköy’den kıbletü’l-hâcât olan Asitâne-i sa‘âdet’e müntakil ve tahsîl-i ilme müştagil olup ba‘de berhe min-e’z-zemân o esnâda aynü’l-a‘yân olan Hâşim Ali Bey’e kesb-i tereddüd ve intimâ ve devr-i Mahmud Hânîde imâm-ı benâm olan Sarmısakçı-zâde’ye bir müddet kethüdâ olup dest-gîrî-i mahdûm-ı himmet-lüzûm ile mülâzemete nâil ve çok geçmeden tarîk-i kazâya dâhil ve birkaç mansıba tasarruf ile e‘azz-ı maksadına vâsıl olmuşidi. Ba'dehu
Mısra’:
kaziyyesine tahsîl-i vukuf ve terk-i tarîk-i hüsrân-refîk ile zümre-i avâma luhûk edüp Vezîr Moldovancı Ali Paşa’ya intisâb ve Kütahya vâlisi iken kethüdâ-Iığı şerefin iktisâb ve bundan sonra kethüdâlıkdan ma‘zûl ve sipeh-sâlârlığı vaktinde kapucu-başılık ile başbâki kulluğu mansıbına mevsûl oldukda çok geçmeden paşası mün'azil ve kendisi dahi mansıbından munfasıl olup Silistre mübâya'asına me’mûr ve sıdk u istikâmeti elsine-i nâsda mezkûr olduğuna binâen mahfûf-ı avârif-i padişah-ı enâm ve iki tuğ ile bekâm ve az müddetden sonra rütbe-i vezâret  ihrâziyle vâsıl-ı serhadd-i merâm olmuşidi. Silistre’de vâki' muhârebelerde ibrâz-ı merdânegî vü şecâ'at ve mi-zâc-ı askerîye vukufundan nâşi a'mâllerinde tahsîl-i semt-i suhûlet ve seferlerden sonra Mora muhassıllığı ile mesrûr ve ale’t-tevâlî Aydın ve Karaman ve İçel mansıblanna vâli olarak tekmîl-i esbâb-ı huzûr edüp bi’l-âhire Silistre’de ömrü bâliğ-i nisâb-ı difâketü’r-rikâb oldukda terk-i cihân-ı bî-bün-
1

50

mehAsInü’l-Asâr ve hakAİkü’l-ahbAr
yâd ve aztn-i râhat-âbâd-ı me‘âd eyledi. Müşârün-ileyh müşekkel ve mehîb ve mütevâzi* ve lebîb-i makbûlü’s-sîre hasenü’s-sûre cesâret ve şecâ‘ati müsellem ve ra'iyyet-perverlikde akrânı tâlî kendi mukaddem idi. Ancak
Nazm:
me’âlinden zihni hâli ve kasd-ı vusûl-i ilm-i mugayyebâta iştigâli mûcib-i re-sâset-i hâli ve an be-an vesîle-i inkılâb ve ıztırâb-ı bâli olduğundan gayri ikâme-i imâd-ı dînde tekâsülü ya‘ni müdâvemet-i salâtda tesâhülü olmasa recül-i kâmil denmeğe sezâ bir vezîr-i sütûde-râ idi. Ahkâm-ı nücûmiyyeye adem-i i‘tibâr ve te’sîrât-ı kevâkibe kail olan felâsifenin akvâlini ibtâl ve inkâr ile dâmen-i tevekküle müteşebbisen gerdan-dâde-i irâde-i hazret-i per-verdgâr olmak zımnında Tuğrâyî’nin ebyât-ı meşhûresi sihr-i helâl kabilinden olduğuna binâen işbu mahalle tahrîri münâsib görüldü.
Nazm:

^3 ^3
jajll “7 U

U dil ij» «Jk. JL₺I U dil Jl JM lj jJ-lj
