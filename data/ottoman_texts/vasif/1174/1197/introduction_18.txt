Terciime-i Atıf-zâde Ömer Efendi
Merhûmun ibtilâc-ı fecr-i ikbâlinden küsûf-ı şems-i ömrüne dek tâli'i kuvvetde ve kevkeb-i bahtı evc-i izzetde olup me’mûr  olduğu hide-mât-ı cesîmenin eczâ-yi terkibinden olan avene-i hıls mülâbesesiyle her man-sıbda memdûh ve gayr-i mezmûm ve her maddede ümmî iken izhâr-ı ma‘lûm edüp Mukaddeme-i İbni Haldun'un ekser mahallini hâfız ve idâre-i umûr-ı sâmânmda hayli müteyakkız olduğundan gayri zebân-ı azbü’l-beyânı mid-râr-ı kelâm-ı hüsnü’l-insicâm ile dâimîü’l-feyezân ve her husûsda bir dakika isbâtiyle engüşt-nümâ-yi deverân idi. Tertîb eylediği mukaddemât-ı lafza-i celâle kasem ile mukadder ve indinde sîret-i vâlid-i mâcidi eser-i nass gibi mu'teber olup dâmen-i ameli ihâta-i aklı kadar levs-i hıyanetten pâk ve mu-tasaddî-i emr ü nehy olanlar sinân-ı zebân-ı bî-âmânından zehre-terâk idiler, sâye-i Devlet-i aliyye’de hâce-i bender-gâh-ı servet ü yesâr iken atiy-yât ve isrâfâta adem-i meylinden nâşî yedinden bir şahs mâlik-i dinâr ol-mayup etbâ'ı kâni‘ ve hursend ve her biri birer veçhile dâiresinde pâbend idiler. İzzet Paşa merhûmun sadâretinde mesned-i kethüdâyîde an-asıl bir
sâhib-vücûd bulunması muhâlif-i emzice kurenâsı olmakdan nâşi o esnâda kethüdâ-yi sadr-ı âlî bulunan Halil Paşâ’yı câh-ı mezkûrdan tenzil ve karîn-i sû-i şevkiyle Lâleli Mustafa Efendi’yi makâm-ı kethüdâyîye tavsîl etmişler idi. Ankâ-yi kâf-ı istiğnâ olan sadr-ı müşârün-ileyhin ke’l-cebeli’r-râsih me-kânet ve menâ'ati ve kethüdâ-yi cedidin nâ-şinâsî-i umûr-ı külliyye ve cüz’iy-yede olan [isti‘dâd] ve kâbiliyyeti bâis-i ta‘tıl-i hutüb-ı devlet ve vesîletü’z-zuhûr-ı redâet ve şenâ'at olduğundan gayri kurenânın dahi enbân-ı ümîdleri derâhim ve denânîr-i mümsike ile memlu ve sandukça-i arzulan taraf-ı nutef-i etrâf ile tâ be-gelû olmağla Mustafa Efendi’nin azlini istisvâb ve vakte nazaran mutavassıtü’l-hâl add eyledikleri sâhib-i tercümeyi sadâret ket-hüdâhğı ile kâm-yâb eylediler.  Garâbet bunda ki hevâlarına muvâ-fık ve irâdelerine mutabık zann etdikleri zât az müddetden sonra haklarında feth-i deriçe-i nemîm-sâzî ve âmed-şüd eden züvvâra vâdi-i mesâvî ve si'âyetlerinde izhâr-ı terk-tâzî edüp âsâyiş ve râhatlarm selb ve alenen âğaz-ı şetm ü cürûb eylediğinden gayri mukaddemâ kethüdâlığı istîzân olundukda mazbûtü’l-lisân olmadığı taraf-ı hümâyûndan beyân ve âhar kimesne ihti-yârı fermân buyuruldukda hüsn-i terbiyye ile istihdâmı kabildir deyu emr-i tercihi tasrîh ve çok geçmeden nebtîz-i tîz-lisân ile cümlesini zahm-dâr ve cerîh eylediği şehenşâh-i velâyet dest-gâh hazretlerinin kerâmetlerine hami olunmuşdur.
