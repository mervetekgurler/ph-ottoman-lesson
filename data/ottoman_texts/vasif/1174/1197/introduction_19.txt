Terciime-i Hâşim Ali Bey
Mûmâ-ileyh Şehid Ali Paşa’nm yeğenliği ile meşhûr-ı âfâk ve altmış senesi Şevvâlinde kâğıd-ı Enderun emânetiyle zümre-i hâcegâna iltihâk edüp birkaç vezire kapu kethüdâsı olmak takribi ile bağteten necm-i âfil-i şöhreti şa‘şa‘a-perdâz-ı zuhûr ve temâdî-i eyyâm ile devr-i menâsıb eyleyerek kesb-i ta‘ayyün-i bî-kusûr etmişidi.
Nazm:
medlûlü üzere kibr-i nefs ve hubb-ı câh ile eczâ-yi râhatı dâim-tebâh ve mü-tehassir ve mütehâlik olduğu menâsıb-ı Bâbıâlî tahsilinde haylice tahrîk-i şifâh edüp adem-i safvet-i bâlî ve mu‘allel-i bi’l-farz olan kil u kâli husûl-i ümniyyesine sedd-i sedîd ve erbâbü’d-düvel-i mülhemûn mazmûnu üzere Bâb-ı âsafî’ye takrîb murâd olundukça teb'îd olunur idi. Akrân ve ahdânm-dan biri nâil-i câh-ı refî' olsa der-akab zücâc-ı mizâc-ı hâtırı şikeste ve hareket-i kuvve-i hasedden nâşî mahmûm ve hasta olup hânesi mesâvî-i devleti kâr edinmiş derbederlere me’vâ ve nâil-i emânî olmayan nâ-ehillere ma-hall-i bess-i şekva olduğundan fazla ittifâk-ı ârâ ile karâr-gîr-i nizâm olan umûrun küllisini tezyif ve ser-i kârde olanlar mu‘allim-i evvele sâni iseler dahi akıllarını teshîf eder idi. Hâsıl-ı kelâm mûmâ-ileyhin vefâtı hakkında mahz-ı rahmet ve ümniyye-i câh takribi ile bu dâr-ı gururda çektiği ıztırâb-dan sâhil-res-i selâmet olmuştur. 
