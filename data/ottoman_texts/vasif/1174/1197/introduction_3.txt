Tercüme-i mevâdd-ı selâse-i Rusya
Evvelâ: Me’kûlât ve mühimmât-ı sefâin ve hâsılât-ı sâirenin Devlet-i aliyye memâlikinden mürûr ve nakl olunmalarına ba‘d-ezîn mevâni1 îrâs olunmaya ve ticâret sefâininin serbestiyyet üzere seyr etmelerine dâir iki devlet-i imparatoriyyeden ve ekser Avrupa milelinden i'tirâf ve tasdik olunan bî-taraflığm nizâmı usûlüne muvâfık nizâmât tanzim oluna ve işbu madde Rusya  devlet-i imparatoriyyenin muvâfakat etmiş olduğu ri‘âyât-ı hâtıra nazaran mevâdd-ı elzemeden olmağla değme hâl ile ferâgat olunamaz ve işbu madde alâ-eyy-i-hâlin onsuz olmaz kabilinden bir şart edecekdir. Sâniyen: Devlet-i aliyye min-ba‘d hufyeten ve alâniyeten umûr-ı Tatar’a müdâhale etmeğe ve hânı gayri güne görmeyüp ancak bir melik-i müstakil ve serbest olduğuna nazaran11 bir türlü mahkûmu olmadığını ve bir güne kendüye verecek hesâbı olmadığını bilüp binâberin aleyhine bir türlü şikâyâ-tı ve bâ-husûs elhâletü-hâzihi mâ-nahnü-fîh olanlar külliyen kizbe mebnî olup kurb-i civâriyyetine dahi min-külli’l-vücûh râci* olmadıklarından kabûl etmeye.
Sâlisen : Eflâk ve Boğdan memleketleri hakkında bin yediyüz yetmiş dört senesi musâlâhası muktezâsı üzere mu'âmele olunup bu bâbda her türlü mü-himmâtı ber-taraf etmek içün ba‘d-ezîn verecekleri cizyeye ve hilâf-ı kaide cebren ihdâs olunan ahmâlin ref'ine dâir müzâkere oluna.
