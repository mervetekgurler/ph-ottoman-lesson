Tercüme-i takrir ve mevâdd-ı selâse-i elçi-i Nemçe
Kırım cânibinde Rusyalu serhadlerini mazhar-ı mazarrat edebilür ihti-lâlât-ı lâ-yenkati‘in vukü'una bâdî ve masârif-i kesîreyi müstetbi' olan asâ-kirin harekât-ı met'ûbesini mûris ve bilâ-fâsıla râhatın bi’l-iktizâ insilâbını müeddî olup doğrudan doğruya uhûd u şurûtuna mugayir ve dostluğa münâ-fî olan Devlet-i aliyye’nin vaz* u hareketine dâir Rusya devlet-i imparatoriy-yenin ale’l-itlâk şikâyâtmı vech-i meşrûh üzere ba‘de’l-beyân zîrde mumzî arz eder ki bi’l-cümle Rusiyyelerin padişahı olan imparatoriçesi mülâhazât-ı munsıfânesinin ve musâlahaya meyi ü rağbetinin hidâyetiyle  Devlet-i aliyye ile olan umûrunun kat'î vech üzere tanzimine kendüye bâki kalan vâ-hid-i müntehâsı olan vesileyi i'mâle karâr verüp vesîle-i mezbûre dost-ı ehab-bı ve müttefik-i vefâdârı olup serhaddâtm kurb-i cıvâriyyetine ve iki devlet-i imparatoriyyenin beyninde müstahkem ve pây-dâr olan ittihâd-ı kâmileye nazaran işlerin bu hâletini ayn-i bî-taraf ile müşâhede etmeyeceği meczûm olan Roma İmparatoru ile muvâfakat edüp mumzînin ve imparator-ı mü-şârün-ileyh elçisinin bi’l-ittifâk vesâtetleriyle pâdişâh-ı müşârün-ileyhânın bâlâda mezkûr şikâyât üzerine ri‘âyât-ı hâtır ve tenezzülünün derecât-ı mün-tehâsmı hâvi olan irâdesini12 vech-i mü’essire ile Devlet-i aliyye’ye arz et-mekdir. Ya‘ni
Evvelâ: Me’kûlât ve mühimmât-ı sefâin ve hâsılât-ı sâirenin Devlet-i aliyye memâlikinden mürûr ve nakl olunmalarına ba‘d-ezîn mevâni* îrâs olunmaya ve ticâret sefâininin serbestiyet üzere seyr etmelerine dâir Devlet-i aliy-yenin ma'lûmu olduğu üzere iki devlet-i imparatoriyeden ve ekser13 Avrupa milelinden i‘tirâf ve tasdik olunan bî-taraflığın nizâmı usûlüne muvâfık ni-zâmât tanzim oluna, ve işbu madde mukâvele-i ticâret içün tertîb olunup vaktinde taraf-ı muhlisîden Devlet-i Osmaniyye14 vükelâsına arz olunacak sûretden müstebân olan Rusiye devlet-i imparatoriye[si]nin muvâfakate meyi edeceği ri‘âyât-ı hâtıra nazaran mevadd-ı elzemeden olmağla Devlet-i im-paratoriyye müşârün-ileyhânın fâriğ olmayacağı bir madde olup işbu madde alâ-eyy-i hâlin onsuz olmaz kabilinden bir şart edecekdir.
Sâniyen: Devlet-i aliyye min-ba‘d hufyeten ve alâniyeten umûr-ı Tatara müdâhale eylemeye ve hânı gayr-i güne görmeyüp  ancak bir melik-i
müstakil ve serbest olduğunu nazar ve bir türlü mahkûmu olmadığını ve bir güne kendüye verecek hesabı olmadığını bilüp binâberin aleyhine bir türlü şikâyâtı ve bâ-husûs el-hâletü-hâzihi mâ nahnü fîh olanları külliyyen kizbe mebnî olup kurb-i cıvâriyetine dahi min-külli’l-vücûh râci olmadıklarından kabûl eylemeye.
Sâlisen : Eflâk ve Boğdan memleketleri hakkında bin yediyüz yetmişdört senesi musâlâhası muktezâsı üzere15 mu'âmele olunup bu bâbda her türlü sj| mübhemâtı ber-taraf etmek içün ba‘d-ezîn verecekleri cizyeye ve hilâf-ı kaide ve cebren ihdâs olunan ahmâlin ref‘ine dâir müzâkere oluna. Devlet-i imparatoriyye Rusya’dan Devlet-i Osmaniyye’ye arz olunan işbu îrâdâtın kabûlü ve adem-i kabûlü müstetbi* olabilir vukû‘ât-ı gayr-i matbû‘anın in-difâ'ına vesîle-i vâhidedir. Ve bu bâbda vükelâ-yi Devlet-i aliyye’den bilâ-te’hîr bir cevâb-ı kat‘î ve rızâ verileceği zîrde mumzînin müterakkabıdır. Devleteyn-i mesfûreteynin müddet-i medîdeden beni sırren nizâmına mübâ-şeret eyledikleri madde-i ittifâk ve ittihâd Devlet-i aliyye hakkında olduğu18 elçilerinin takdîm eyledikleri takrîrlerinden müntehim ve taleb-i cevâbda olan ısrârları Devlet-i aliyye tarafından me’mûllerinin hilâfı ednâ vaz* mü- i
şâhede eyledikleri gibi esâs ahdi sarâhaten münhedim eyleyecekleri ma‘lûm
olduğuna binâen mesfûrlarm takrîrlerine vech-i münâsibi üzere cevâb veril-
mek eâzım-ı ricâl-i Devlet-i aliyye ile meşverete tevakkuf eylediğinden işbu
doksan yedi senesi Muharreminin sekizinci cum‘a günü mün'akid olan mec-
lis-i meşveretde takrirler maddesi der-meyân ve Nemçelü ile Rusyalu’nun
Devlet-i aliyye aleyhinde olan  ittifâkları ve şâir irâde-i fâsidelerine
dâir etrâfdan alman havâdis evrâkı yegân yegân kırâat ve beyân olunup
ba'de’t-te’emmül cümlesi ale’l-ittifâk kelâma ağâz edüp Rusyalu’nun Nem-
çelü ile olan ittihâdı tahakkuk ve bu takrirlere nazaran Devlet-i aliyye Rus-
yalu’nun iddi'âlarına muvâfakat etmediği sûretde devleteyn-i mesfûreteyn
müttefikan muhârebeye kıyâm eyleyecekleri tasrîh derecesinde olan îmâla-
rından zâhir ve şimdiye dek vâki* olan mükâlemelerde îrâd olunan delâil-i
mülzimenin adem-i te’sîri ma‘lûm-ı asâgir ve ekâbir olup kâfirler galebe-i
istidrâciyyelerine iğtirâr ve müsâ‘ade-i vakti kendülere mâye-i utüvv ü is-
tikbâr eylediklerinden gayri dâimâ kelâm-ı bî-nizâmlarını terviç ile takay-
yüd ve hak Devlet-i aliyye’nin yedinde iken kabûlde izhâr-ı te'annüd eyle-
dikleri ve elyevm ecvibede tereddüd mu‘âmelesi mertebeleri olmak lâzım
gelür ise hudûd-ı memâlik-i mahrûseye tâifeteyn-i menhûseteyn itâle-i pây-i
tecâvüz eyleyecekleri meczûm ve a‘dâ-yi dîn hücûma müheyyâ ve esbâb-ı
ceng ü peykârları âmâde olup henüz bizim bir tedârükümüz olmayup ser-
haddât askerden hâli olduğu ma‘lûm olduğundan kat'ı nazar nakz-i ahdi da-
hi Devlet-i aliyye üzerine tahmîl edecekleri vârcste-i delildir. Bu takdirde takrirlere i‘tâ olunacak cevâbda ahidnâmelerde mastür ve mazbût olan şu-rûta muvâfık olan maddelerde Devlet-i aliyye’nin mümâna'atı olmayacağı ve şikâyet olunan husûslan şerâit-i uhûde tevfîk ve tatbik ile tanzimde te-reddüd etmeyeceğini tahrîrden gayri ilâç olmayup bu veçhile elçilere takrir i‘tâ olundukdan sonra bir yandan akd-i meclis-i mükâlemeye surû‘ ve ibtidâr  ve bir cânibden dahi dakîka-i vâhideyi tefvît ve imrâr etmeyerek ber-ren ve bahren tedârüke sarf-ı iktidâr ve donanma ve asâkir ve zehâir ve levâzımımız tekmiline bezl-i mechûd ve bu dâhiye ber-taraf olup sûret-i maksûd rû-nümûd oldu ne a‘lâ olmadığı sûretde mükâlemeler esnâsında ih-tilâs olunan eyyâmda tahsil olunan isti‘dâd ile mütevekkilen ala’llah müdâfaaya kıyâm olunur deyu hatm-i kelâm eyledikleri ve hülâsa-i ârâ-yi ricâl-i devlet hâk-i pây-i hüsrevâneye arz ve ol veçhile takrir verilmesi bâbında izn-i hümâyûn erzânî kılındıkda cânib-i saltanat-ı seniyyeden bu veçhile takrir verildi.
