Berât-ı umûm-dâden be-konsolos-ı Rusya ve ikâmeteş der-cezîre-i Miknoz
Kaynarca’da vâki olan musâlâha-i mekrûhede Moskovlu’ya verilen ahid-nâme-i hümâyûnda hırâset-i nizâm maddesi cümle keyfiyyâtda mevâdd-ı lâ-zımeden olmağla Rusya Devleti tarafından lâzım görülecek âmme-i mevâ-kide konsolosları  ve konsolos vekillerinin ta’yînine Devlet-i aliyye’miz cânibinden ruhsat verilüp dost olan şâir düvelin konsolosları i‘tibâr olundukları gibi mu‘teber tutulalar deyu tasrîh olunduğunun eseri olarak Rusya el-çişi bu esnâda bir kıt‘a memhûr arz-ı hâl takdîm edüp müfâdmda devleti tarafından Akdeniz adalarına âmed-şüd eden Rusya tüccâr gemilerinin umûr-larını rü’yet zımnında Cuvani ( ( nâm Rusyalu umûm konsolos nasb
olunduğunu ve mesfûr Miknoz ceziresinde ikâmet ve istediği şâir adalara dahi varmak şartiyle Eflâk ve Boğdan ve Bucak konsolosuna verildiği gibi bir kıt'a konsolosluk berât-ı şerifi i‘tâ olunmak iltimâs etmiş «Miknoz ceziresi, hükkâm ve zâbitândan hâliye bir adadır, düvel-i sâirenin konsolosları mevcûd ve derûnlarmda zâbit ve hâkim mukîm şâir ma‘mûr ve cesîm adalar variken konsolosunuz anların birinde karâr eylesün», kelâmı Re’isülküttâb Esseyyid Mehmed Hayri Efendi tarafından Rusya tercümânı vâsıtasiyle elçiye iblâğ olundukda bir veçhile râzı olmayup «benim devletim şurût-ı ahid-nâme mûcibince Miknoz’u münâsib görmüş ya bu veçhile berât verilür ve-yahud konsolosu devletime i'âde ederim» makâlini îrâd ve bu kâfirlerin bu esnâda Miknoz misillû ehl-i islâmdan hâli cezireye konsolos ta'yîn eylemeleri ne irâdeye mebnî olduğu âşikâr olup müsâ'adesi müşkil ve reddi dahi münâfi-i ahd olmağla vezir-i mükerrem kapudan paşa hazretlerine taraf-ı vâzıhü’ş-şeref-i hazret-i âsafîden tenbîh ve konsolos ikâmetinin mehâzîri bedîdâr ve müdâfa'ası mugâyir-i ahid olduğundan müşkil ve düşvâr olup melhûz olan  mahzûrâtın indifâ‘-ı ilâcını mülâhaza ve iş'âr etmesi te’kîd olundukda vezîr-i müşârün-ileyh lede’l-mülâhaza gönderdiği takririnde Miknoz adası ikiyüz re'âyâ hânesinden ibâret kal‘a ve zâbitsiz ve hâkim-siz bir cezire olup re'âyâsı gemicilik ve ticâretle meşgul oldukları ecilden içinde aceze-i nisvândan gayri kimesne yokdur ve bunda Moskovlu’nun konsolosları ikâmetinde der-kâr olan türlü türlü mehâzîrden fazla garb ocakları Moskovlu’nun düşmanları olmalariyle bir-iki sefine donadup bir gece ale’l-gafle konsolosu ahz ü istirkâk ederler, sonra Moskovlu bunu Devlet-i aliy-ye’ye azv eder, bu özr elçiye beyân olunsun, özr-i mezkûru dinlemediği takdirde gayet-i kârde ocakludan böyle bir vaz‘ sudûrunda Devlet-i ebed-müd-dete tahmil olunmamasını müş‘ir yedinden bir sened alınsun, mazmûnunu tasrîh eylemiş tekrâr re’is efendi tarafından Moskovlu tercümânı ihzâr ve bu mahzûru elçiye ihbâr ve makbûl tutmadığı hâlde Devlet-i kavi-şevkete bahâne bulunmamak üzere bir sened vermesi matlûb idiğünü «etrâfiyle if-hâm eyle» deyu ircâ‘ olunmağla tercümân-ı mersûm avdet18 edüp «biz ce-zîre-i mezbûrede konsolosumuz ikâmetini şart-ı ahid-nâme üzere isteriz konsolos ve tüccârımızın memâlik-i mahrûsede himâyeleri Devlet-i aliyye’nin19 vâcibe-i zimme-i adâletidir, mülk-i mahrûs-ı padişahîde bu kadar düvelin konsolosları vardır, ocakludan zarar isâbet eder ise mâni1 değildir, mefhûmunda kangı devlet sened vermişdir ki biz dahi verelim, ve ahid-nâmelerde


böyle saded yokdur. Yarın veyahud ferdâsı Akdeniz’e gidecek sefinemiz vardır, konsolos anınla gidecekdir matlubumuz olan  berât verildi ne a‘lâ, verilmediği sûretde kat'îce olmaz cevâbı veriilsün» kelimâtını elçi tarafından beyân eyledi, Nemçe elçisi ile bi’l-ittifak verdiği takrirde Eflâk ve Boğdan konsolosu kaziyyesinde cereyân eden ebhâsı hilâf-ı ahd olarak Devlet-i aliy-ye hakkında bir madde-i mahsûsa şeklinde dere etmiş olmalariyle şimdi bu konsolos husûsunda tereddüd gösterildiği hâlde tamâmca bunu nakz-i ahde delil-i kavi add edeceği ve Kaynarca musâlâhasına nazaran müdâfa'ası ahde muhâlif olduğu bedîhî ve belki konsolos-ı mezbûru bu veçhile nasb ve irsâlleri Devlet-i ebed-müddet buna mümâşât eylemez, ve i‘lân-ı harbe vesile add olunacak bundan münâsib sebeb-i nakz-i ahd olamaz fikrine müb-tenî olmak ihtimâliyle bu bâbda meşveret mukteziyât-ı vakt ü hâlden olduğuna binâen mevâdd-ı selâsenin kabûl ve adem-i kabûliyçün akd olunan meclis-i meşveretde bu dahi müzâkere olunup Moskovlu’nun Miknoz ceziresinde ikâmet şartiyle Akdeniz adalarına nasbim teklif eylediği umûm konsolosu nizâ'ına müte'allik der-dest olan kâğıdlar ve kapudan paşa hazretlerinin takriri ve ahid-nâme-i hümâhûnda münderic olan şurût kırâat olunduk-da Kaynarca ahid-nâmesi iktizâsiyle matlûbları olan berât-ı şerif verilmese ahde muhâlif olmağla bunu tamâm nakz-i ahde vesile ittihâz ederler ve bu arahkda konsolosluk-ı mezkûru mutâlebeleri dahi bu merâma mebnîdir. Hemen bunda dahi muhâlefet olunmayup Akdeniz cezirelerine kudât u nüv-vâb ve ehl-i islâmdan mu'temed voyvodalar ve zâbitler ve neferât ta'yîni île muhâfazalarmın ilâcına bakılmak vâcibâtdandır. Her hâlde  nakz-i ahdi Devlet-i aliyye’ye azv etdirmemeğe sa‘y eylemek elzemdir, deyu bi’l-ittifak cevâb etmeleriyle madde-i mezkûre bundan akdem huzur-ı mevâhib-mahsûr-ı hazret-i cihân-dârîde ruhsat-yâfte-i müsûl oldukları hâlde semâ-hatlû şeyhülislâm efendi hazretlerinin ve kapudan paşa ve sudûr-ı kirâm ha-zerâtının tasvîb-kerdeleri olduğuna binâen ricâl-i şûrânın dahi hulâsa-i re’y ü ittifakları atebe-i ulyây-i cihân-bânîye taraf-ı hazret-i âsafîden bâ-takrîr arz olunmağla şeref-yâfte-i sudûr olan hatt-ı hümâyûn mûcibince zikr olunan konsolosluk berâtı i‘tâ olundu.
