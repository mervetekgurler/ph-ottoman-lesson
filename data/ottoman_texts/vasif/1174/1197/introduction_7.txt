Hulâsa-i ahvâl-i Kırım ve vukü‘-ı miikâleme bâ-elçi-i Rusya
Re’isülküttâb-ı meni'ü’l-cenâb Esseyyid Mehmed Hayri Efendi mükâ-lemeye me’mûr olmakdan nâşi Beylerbeyi’nde vâki‘ sâhil-hânesine Rusya elçisi celb ve merâsim icrâsı akabinde elçi-i merkum kelâma ağâz ve Kal‘a-i Cedîd kumandanından geldiğini beyân ile bir kâğıt ibrâz edüp hülâsa-i me’âli Mehmed Giray nâmında bir kimesne sekiz-dokuz ay mukaddem Dev-let-i aliyye’den Soğucağ’a ve Anapa’ya varmış ve yanında beş kıt1 a tüccâr gemileri ve bir nefer sadrıazam çukadârı var imiş ve bu gemileri Nogay ve sâireden Akkirman ve Bucak’a mürûr irâde edenleri nakl içün Devlet-i aliyye ta‘yîn ve cümle kabâile ben başbuğ oldum ve Kabartay’ı dahi berülere celb etsem gerek kelimâtını sû be-sû işâ‘e ve yanındaki çukadârı Kabartay içine göndermek isteyüp ve «Soğucak muhâfızı Ali paşa bu taraflara gelüp yine avdet edecekdir, ve bu havâliler bana tefviz olundu» diyerek fitne ihdâs edüp «murâdım bu maddeyi  dostâne sizden su’aldir» dedikde re’is efendi tarafından cevâba ibtidâr20 olunup Devlet-i aliyye ahdin hilâfı hareket etmeyüp kâffe-i hareketleri ahde mebnîdir. Kuban nehrinin beru keçesinde Anadolu tarafında vaki' Abaza ve Çerkeş kabâili ve Soğucak ve Ana-pa’nın arazi ve cibâli Devlet-i aliyye’nin mülkü ve sükkânı kendü tevâbi'i ve halkı olmalariyle Mehmed Giray dediğiniz ümerâ-yi Çerâkiseden Zane ( «GİJ ) kabilesi beyidir. Dokuz ay mukaddem mîr-i merkum ve Abaza beylerinden Elhac Haşan Bey ve kabâil ihtiyârlarından birkaç kimseler Der-sa‘âdet’e gelüp kal‘a-i padişahînin mevâcib-i askeriyyesini ve ba‘zı nizâm-ı vilâyete dâir işlerinin temşiyetini ricâ ve mahzar ve arzlar ibrâziyle destbâz-ı niyâz ve istid‘â olduklarında Devlet-i ebed-müddet fikr ü mülâhaza edüp başsız buğsuz birkaç yüz bin nüfûsdan ibâret kabâil şâyed hilâf-ı mu‘âhede bir hareket ederler taraf-ı şâhâneden bir a‘kal ve müte‘ayyîn paşanın Soğu-cak’a muhâfız nasbi lâzım gelmekle hâlâ Ankara mutasarrıfı Ali Paşa’yı muhâfaza-i mezkûreye me’mûr ve ibtidâ-yi baharda sefine ile gitmek üzere yedine i‘tâ-yi menşûr ve paşa-yı mûmâ-ileyh mansıbından gelüp tedârükün görünceye dek Soğucak’ın muhâfızdan hulüvvi câiz olmadığından başka ol-esnâda Nogaylı miyânelerinde ba‘zı ihtilâl vukû‘u mesmû' olduğundan bi’l-cümle Abaza ve Çerâkise kabilelerine iki kıt‘a emr-i âlî ısdâr ve mefhûmunda «Tatar halkı serbest ve sizler Devlet-i aliyye’ye tâbi' ve ber-mantûk-ı ahid-nâme Devlet-i ebed-müddetin halkı olmanız mülâbesesiyle zinhâr hi-lâf-ı ahd Nogaylu’nun ve Tatar’ın umûruna müdâhale etmeyüp Soğucak mu-hâfızı varıncaya dek edebiniz ile yerlerinizde karâr edesiz»  tenbîhâ-tını dere ve Mehmed Giray Bey dahi paşanın vusûlüne değin muhâfız-ı kâimimakâmî nasb olunup bir kıt'a çamlıca kayığına irkâb ve Soğucak’a ib‘âs olunduğu vâkidir. «Bundan gayri tarafınıza tahrîr olunan maddelerin aslı yokdur» diyerek meclise hitâm ve diğer meclisde yine re’is efendi tarafından feth-i kelâm olunup Devlet-i aliyye ahdinde pâ-bercâ-yi merkez-i is-tikrâr olduğu ve Kırım’da vâki1 olan ihtilâle dâir her ne ki mesmû'u oldu ise
vikâyeten li’l-ahd bilâ-ketm taraflarına ihbâr ve Şâhin Giray cânibinden hi-lâf-ı şer‘-i şerif ve mugâyir-i ahd zuhûr eden ahvâl ve etvârı müştemil bu es-nâda Kefe kadısının ve şâirlerinin vürûd eden tahrîrâtları me'âli dahi mu-fassalan ifâde olundukda elçi-i mersûm Devlet-i aliyye ahdinde sâbit-kadem olduğun ikrâr ve bu maddede şurût kemâ-yenbagî mürâ‘ât olunduğunu devleti tarafına iş'âr eylediğini ihbâr edüp madde-i Şâhin Giray ahid-nâmelere mürâca'at ile tanzîm olunacağın telmîh ve diğer meclisde yine efendi-i müşâ-rün-ileyh tarafından kelâma ibtidâr olunup «geçen meclisde Soğucak muhâ-fızı kâimimakâmı olan Zane-oğlu Mehmed Bey’in Nogaylu beynine ilkâ-yi ihtilâl eylediğini Yeni kal'a kumandanı size tahrîr etmeğin dostâne bize ifâde ve biz dahi bu keyfiyyet Devlet-i aliyye’nin hilâf-ı irâdesi olduğunu ifhâm ve edâda taksîr etmemiş idik. Devlet-i aliyye Rusyalu ile akd-i sulh eylediği günden beru ahd ü peymânında cebel-i râsih gibi pây-dâr ve hilâf-ı ahd ve şart ednâ hareketi tecvîz etmediği gün gibi âşikâr ve cemî‘-i umûrda safveti ber-karâr ve mu‘âhedeye ri'âyet eylediğini isbâta medâr olmak üzere bu defa Taman ve Kuban’a müte'allik muttali' olduğu ahvâli devletçe  sana ifâdeye beni me’mûr etmişlerdir. Nass-ı ahid-nâmede mezkûr olduğu üzere şevketlû kerâmetlû padişahımız e'azze’llâhu ensârehu hazretleri halîfetü’l-müminîn ve imâmü’l-müslimîn olmaları mülâbesesiyle umû-men akvâm-ı Tatar’ın masâlih-i dîniyye ve mezhebiyyelerine nezâret-i şâmi-le-i şer'iyyeleri olup bu evânda Taman ve Kuban etrâfında mutavattm ka-bâil-i Nogay ve şâir şu‘ûb-i Tatar ve Şâhin Giray’ın birâderleri tarafından atabe-i aliyye-i dâverâneye tahrîrât gelüp me’âlinde diyânet ve şerî‘at-i gar-râya münâfî hân-ı müşârün-ileyhden gûnâ-gûn tazyîkât ve dînlerine elvermeyecek mu&lt;âmelât ve hân olduğu esnâda beynlerinde râbıta-gîr-i karâr olan uhûdu adem-i îfâ ile harâbî-i âhiretlerini müstelzim te'addiyâta bir türlü tâkatleri kalmadığını dergâh-ı hilâfet-penâhîye arz u iş'âr eylemişler, ta-vâif-i merkümeye21 şer'an ve ahden mebsût olan nezâret-i hakîkiyyesi muk-tezâsınca üzerlerinden hilâf-ı şer* te'addiyâtın ref'ine ikdâm saltanat-ı seniy-yenin hakk-ı sarihi iken içlerine asâkir idhâli ve mu'âvenet suretinde me’mur-lar göndermek misillû mûcib-i şikâk ve tenâfür olur tavra cevâz verilmeyüp şeri‘at-i mutahharaya münâfî vaz' u hareketin indifâ'ı mukaddemâtınm tem-hîdi Devlet-i aliyye’nin murâdıdır, ve hıfz-ı şurût tarafeynden mer'î olup mukaddemlerde vuku' bulduğu gibi i'ânet yahud âhar vâdide Rusyalu bilâ-haber22 bunların nizâ'larına müdâhale eyler ise ahdini şikest etmiş olur, ve bu nizâ'm zuhûru ve cumhûrun hücûmu Mehmed Giray Bey’in Soğucağ’a vusûlünden evvel vuku' bulmağla Yeni-kal'a kumandanının] size olan tahrîri bî-ma‘nâdır. Elçi-i mersûm bu kelimâtı lede’l-istimâ'  teşekküre başlayup «hıfz-i ahd ancak bu kadar olur ve devletim dahi hilâf-ı ahd bir vaz‘ ihtiyâr etmez, eğerçi bu mevâdda dâir devletimden tahrîrâtım yokdur. Lâkin efvâhdan işitdiğime göre Şâhin Giray birâderlerine ba'zı vâridât ta'yîn ve ol-tarafda olan kumandanlarımızın tarafeyne nushdan gayri amelleri ol-mayup ve Tatar beyninde endîşe îrâs eder nizâ‘-ı küllî olsa lâ-muhâle devletim tarafından bana yazılır idi» diyerek sözü encâm bulup birkaç günden sonra elçi-i mersûm tekrâr mülâkat içün birkaç def'a irsâl-i ahbâr etmekle yine efendi-i müşârün-ileyh ile bir mahalle gelüp elçi kelâma ibtidâr ve Şâhin Giray ile Kerş’e râhî olan kumandanımızdan bir kâğıt gelüp mefhûmunda Zan[e]-oğlu Mehmed Bey Asitâne-i sa‘âdet’den avdetinde Tatar beynine ilkâ-yi erâcîf eylediğine binâen Şâhin Giray’m birâderleri ve Tamam ahâlisi Şâhin Giray’m kâimimakâm ve sekbânlarını tard u ihrâc ve Devlet-i aliyye’-ye ba'dehu arz ve mahzar irsâl eyledikleri hânın ma'lûmu oldukda ahâli-i Kırım’ı cem‘ ve kaziyyeyi ba‘de’s-su’âl âgâh ve haberdâr olmadıkları bâbm-da yemin etmeleriyle der-akab hân ve konsolos ahâli ve sultanlara nasihat-nâme tahrîr ve bir nefer Rusyalu ile tesyîr eylediklerinde sultanlar tahrîrâtı hâmil olan şahsı halk ile mülâkatdan men‘ ve «bizim devleteyn musâlahasma zararımız olmayup hânm âdemlerinin zulm ü ta'addilerine adem-i tahammülümüzden nâşî memleketden def' ve Devlet-i aliyye’ye hâlimizi mübeyyin arz ve mahzar ref‘ ve cevâbına muntazırız» dedikleri ve sultanlar yanında bir mikdâr Abaza ve Çerkeş askeri olup Zane-oğlu kendi karyesinde sâkin olduğunu mersûm Rusyalu ihbâr ye Kerş kazâsında sâkin Halim Giray  sultan olduğu mahal ahâlisine «Devlet-i aliyye Yeni kal‘a ve Kerş’i Rusya-lu’dan istirdâd edecekdir» kelimâtını işâ‘e ve Şâhin Giray’m ba'zı hasımlariy-le muhâbere ve Kefe’ye hücûm ve hânm yanında bulunan murahhas mir-zâlar ve küberâ-yi Kırım «indifâ‘-ı fitne ancak bir mahalle azimetiniz ile mümkin olabilir» dediklerinde hân ve konsolos bir sefineye ve memleket murahhasları diğer bir sefineye duhûl ve Kerş limanına vusûl ve Şâhin Giray bu ahvâli Dersa'âdet’e ve Rusyalu’ya tahrîr ve «memâlik-i Rusya’da ken-düye ikâmet içün bir mahal ta'yînini iltimâs eylediği ve Kırımlı Bahâdır Gi-ray’ı hânlığa kabûl ve mahzar gönderecekleri ve bu hareketleri ancak Devlet-i aliyye’den ümîd-vâr olduklarına mebnîdir» deyu tahrîr olunmuş dedik-de re’is efendi tarafından mukabele ve şimdiye dek Devlet-i aliyye’nin ahdini vikayede metâneti ve Kırım’da mütekevvin olan hâlâta min-gayr-i müdâhale sebâtı kirâren ifâde olundu. Zan[e]-oğlu ve Abaza ve Çerâkise halkı bunların münâza'alarına karışmadıkları ve Zan[e]-oğlu vak(a-i Taman’dan üç gün sonra vürûd eylediğini Soğucak muhâfızı Ali Paşa tahrîr ve «bir seneden beru Şâhin Giray ile Nogaylu beyninde olan münâferet Devlet-i aliy-
ye’nin ma'lûmu oldukda tâbi‘i olan Çerâkise ve Abaza kabilelerine ısdâr-ı evâmir-i aliyye ve mugâyir-i sulh utnûr-ı Tatar’a müdâhale etmemeleri ten-bîh olunduğu zâhir iken bâlâda bast eylediğiniz mukaddemât-ı gayr-i müselleme ile tervîc-i da'vâya ikdâmmız mahall-î ta'accübdür» dediklerinde elçi-i merkum Devlet-i aliyye’nin bu maddede sun‘u olmadığına i'tirâf ve ikrâr ve devleti tarafına bu minvâl üzere tahrîr eyleyeceğini ihbâr ve bu meclis dahi böylece hitâm buldukdan sonra mâh-ı Zilka‘de’nin ondördüncü  is-neyn günü yine içtimâ1 vukû'unda re’is efendi tarafından bed’-i kelâm ve Devlet-i aliyye’nin ahd ü şartında olan metânetinden bahs ve konsoloslarının «nasihat-nâme yazdı» deyu iddi‘â eyledikleri kâğıdın şurûta muhâlefeti ve bu aralıkda Rusyalu’nun hilâf-ı uhûd Devlet-i aliyye’nin tüccâr sefînele-rine ta'arruz ve hasâretleri ve keyfiyyet-i Kırım’a dâir vâsıtasiyle devletine gönderilen takririn te’ehhür-i cevâbı ve hân-ı mahlû'a Rusyalu’nun i'âneti ne garaza mebnî idüğü elçiden su’âl olundukda mersûm cevâba âğâz edüp «tak-rîr-i mezkûru devletime irsâl etdim, ancak haberi gelecek kadar olmadı, birkaç gün zarfında haberi gelmek me’mûldür. Ancak bu esnâda devletim tarafından bir kâğıt zuhûr ve tercüme olundukdan sonra tercümânımız ile Bâb-ı âlî’ye ref‘ olunmuş idi, kâğıd-ı merkum takririn her maddesine cevâb olacağı meczûmdur. Şâhin Giray devleteynin nasb-gerdesi olup bu esnâda zuhûr eden ihtilâl ancak usât makûlesinden neş’et etmekle tarafeynden bu misillûlere adem-i i'tibâr iktizâ eder. Şâhin Giray’dan hilâf-ı şart bir hâlet sâdır olmayup hâkim-i müstakil olmakdan nâşî mülküne nizâm vermek irâdesiyle topçu ve asker tanzimi ve levâzım-ı harbiyye tedârüküne iştigâli töh-metden add olunarak hafini îcâb eder mi?» dedikde re’is efendi tarafından mukabele olunup «gerek asker ve gerek şâir esbâbda eslâfı gibi hareket etse mâni* değil idi. Lâkin eslâfı isrine adem-i iktifâ ve hilâf-ı cinsi olan tâ’ifeyi I takrîb ve istihdâm ve ehl-i islâmdan yazdığı askere Rusya soltatı kıyâfetini
t teklif ve ibrâm mugâyir-i şi'âr-ı İslâm olmağla bu hareket-i gayr-i marziy-
yesi  hafini îcâb ve vesîle-i madde-i intihâb olmuşdur» dedikde «is-tihdâm-ı ecânib düvel-i sâirede âdet ve hattâ bu devletde dahi Tott Bey-zâde ve elyevm Tersâne-i âmire’de bu kadar hilâf-ı cins istihdâm olunmakdadır» dedikde re’is efendi tarafından cevâb verilüp «Tott Bey-zâde ne hizmetde kullanıldığı mechûl ve tersânede istihdâm olunanlar kimi esîr ve kimi ecîr ve Şâhin Giray’ın Rusyalu ile olan mu'âmelesi güneş gibi zâhir iken mi‘raz-ı istidlâlde tefevvüh olunan akvâl-i bî-esâs muhayyir-i ukûldür». Mersûm yine kelâma ibtidâr edüp «Devletimin ahde rfâyeti Şâhin Giray’ın hânlıkda devâmma mevküf olup ehl-i isyân ifsâdiyle bu keziyyeye dûçâr ve devletime ilticâsmı inkâr etmem, mültecileri redd şân-ı düvele mûcib-i nakısadır, ve o makûle âsilerin müntehabları olan hân üzerine bu hareketlerini devletim tecviz etmeyüp men* irâde eder» dedikde «Allahu te‘âlâdan gayri umûrları-na kimse müdâhale etmesin» kaydiyle mukayyed olan maddeye bu kadar ta‘arruz mugâyir-i şart değil midir?» denildikde elçi-i mersûm âhar sadede munsarif olup «Bahâdır Giray’ın intihâbından sonra devletimden bir tahrîrât geldi intihâb kaziyyesi devletimin mesmû‘u olucak Kırım usâtını def' ü ib'âd ve Şâhin Giray’ı kemâkân ik'âd eyleyecekdir. Zirâ Aynalı-kavak musâlehâsı-mn mebnâ-aleyhi Şâhin Giray’ın hân olmasıdır. Müşârün-ileyhi hânlıkdan azl ü hal'i sulh-ı merkumun infisâhını mûcib olur. Hülâsa Şâhin Giray’ın hânlıkda sebâtı devletim indinde şerâit-i ahdden asıl olarak bir şart-ı kavi gibidir, infisâhını tecviz etmeyiz». Yine re’is efendi tarafından cevâb-ı müs-kit ile mukabele olunup  «hem Şâhin Giray’ı ik'âd dâ'iyesinden fâriğ olmazsız ve hem23 ahdimizde sâbit-kademiz dersiz. Kelâmeyn beyninde te-bâyün der-kâr olduğundan gayri Şâhin Giray’ın ik'âdı dâ'iyesi giderek sul-hün nakzını mûcib olur ise Rusya devleti anı dahi kabûl edecek mi?» deyu îrâd eylediklerinde «işi Hakk te'âlâ o derecelere îsâl etmesin» diyerek Şâhin Giray’ı ik'âddan fâriğ olmayacaklarını ve iktizâ ederse sulhden dahi ge-çüp muharebe ihtiyâr edeceklerini elçi-i mersûm iş'âr ve ol-vechile meclis hitâm buldu.
