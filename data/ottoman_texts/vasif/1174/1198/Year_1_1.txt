Vekâyi'-i sene semân ve tis'în ba'de’l-mi’e ve’l-elf
«I û-* ü*
Firistâden-i tahrirât ez-makâm-ı sadâret-i uzmâ be-memâlik-i mahrûse berâ-yi krâat-i Buharı ve Şifâ-i şerif ve hâsten-i teveccüh-i derûn-i ehl-i hâl be-te’yîd-yâften-i Devlet-i ebed-ittisâl
Evvel ve âhir sebt-i sahâif-i me’âsir kılındığı üzere esbâb-ı zâhiriyye-i gazv ü cihâd ve levâzım-ı âdiye-i udde-i itâdı mahzâ yâverî-i tevfîk-i Bârî ve medded-kârî-i du‘â-yi tâcdârî ile hasbemâ yüsâidühü’z-zamân tehyie ve i‘dâd ve bi-hamdihi sübhânehü ve te‘âlâ az vakitte gerçi Devlet-i aliyye kesb-i revnak ve isti'dâd eyledi ancak &lt;11 ^11L jmedlûl-i şerifi üzere esbâba
adem-i i‘timâd ve mücerred inâyet-i Hakk’a istinâd edüp rûhânî tedârükâta dahi mübâşeret ve cahd ü inkârı memnû* olan havâssın icrâsına himmet ha-vâli-gerd-i kalb-i evliyâ-yi devlet olduğuna binâen İbn Hacer Askalânî’nin mukaddemede ve Şihâb’m dîbâcede havass-ı kesîrelerini tahrîr ettikleri ba‘de Kitâbullah asahh-ı kütüb olan Sahih-i Buhârî ve Kitâb-ı Şifâ’nm ba‘zı emâ-kin-i müteberrikede krâat olunması teshîl-i umûr-ı devlet ve hubûb-ı nesîm-i fevz ü nusrete medâr ittihâz olunmağla Haremeyn-i şerîfeyn ve Şam ve Mısır ve Bağdad ve şâir bilâdda mütemekkin mücâvirîn ve zühhâd ve nüssâk ve ubbâda surreler îsâl ve tilâvete nezâret içün vulât-ı memâlike ferden fer-dâ kavâim-i aliyye makâm-ı sadâretden tahrîr ve irsâl olundu. .
