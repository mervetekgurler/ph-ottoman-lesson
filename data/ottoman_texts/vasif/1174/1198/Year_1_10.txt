Azl-i ser-kassâbân
Kassab başılar tarafından ber-vech-i mu‘tâd tedârük ve celb olunacak ağnâmdan mâ‘adâ memleket-i Eflâk’dan yüzaltmış bin re’s ganem, voyvodası ma'rifetiyle tedârük ve tehyi’e ve yetmiş bin re’si rûz-ı Kasımdan on gün mukaddem ve ellibin re’si dahi Kânûn-ı evvelin yirmisinde ve kırkbin re’si Kânûn-ı sânînin onuncu gününde Asitâne-i sa'âdet’e vâsıl olmak ve her defada gelecek ağnâmın mikdâr ve ecnâsı ta'yîn olunarak voyvoda tarafından celebler yedlerine ma‘mûlün-bih memhûr tezkereler i‘tâ ve evkat-ı selâ-se-i mu'ayyenede tamâmen Asitâne-i sa‘âdet’e vürûd ve kasabalara tevzi1 olunmak ve kezâlik memleket-i Boğdan’dan yüzyirmibeş bin re’s ganem tedârük ve ellibeş bin re’si Kasımdan on gün mukaddem ve kırk bin re’si Kâ-nûn-ı evvelin yirmisinde ve otuz bin re’si Kânûn-i sâninin onuncu gününde Asitâne’ye vâsıl olmak üzere mukaddemâ nizâm verilüp beher sene kıllet-i lalımdan ibâdu’l-laha ârız olan ıztırâbm indifâ'iyle husûl-i refâğ-ı ayş-i enâm iğtinâm olunmuşidi. a!U meseline sezâ kasab  başı olan
Mehmed Ağa hâssa-i lâzıme-i lakabı olan desâis ve hiyele ke-mâ sebak mübaşeret ve tama‘-ı hâma teba'iyyet ve celeblerin mugâyir-i nizâm birbirine müsâbakatle hulûl-i evkat-ı mu'ayyeneden evvel vürûdlarına izn ü ruhsat verüp bu esnâda kabl-i meciü’l-vakt celeblerin ba'zısı minvâl-i muharrer üzere tahsîl-i ruhsat akabinde katı çok ağnâm getirüp kasablara tevzi1 murâd eyledikde emr-i tertîb ve nizâma ri'âyeten kasablar kabûlünden i'râz ve Asitâne-i sa'âdet’in etrâfı mer‘a ve zerîbeden hâli olduğuna binâen ber-vech-i tahmin seksen bin mikdârı ağnam resîde-i mı‘raz-ı telef ü in‘idâm olup verilen nizâm-ı cedidin berhemzede-i ihtilâl olmasına ve hutâm-ı dünyâya hırs u tehâlük sebebiyle bu kadar ağnâmm bilâ-mûcib itlâfiyle celeblerin külli hasâretlerine illet olmağla zuhûr eden sû-i sani'ma pâdâş ve ceza muhâfaza-i esbâb-ı nizâma i‘tinâ kabilinden olduğuna binâen der-akab mûmâ-ileyh azl ü tenkil ve zikr olunan kasab başılık hâlâ cebeci-başı olup me’mûr olduğu hidemâtda istikâmeti mücerreb olan İsmail Ağa’ya ber-vech-i ilhâk tevcih ile tebcil olundu. Mûmâ-ileyh Mehmed Ağa bundan akdem kasab-başı iken yine bu misillû nâ-bercâ harekete tasaddî ve ridâ-i hırs u tama'la tereddi eylediğinden bi’l-iktizâ tîr-i azle âmâc ve hisâbı rü’yetinde zimmetinde katı çok mîrî akçesi çıkup hengâm-ı tahsilde bi-hasebi’z-zâhir füls-i68 ahmere muhtâc  olup bu sergüzeşt ile pend-pezîr ve Eş'ab-pesend olan tama* u âzı fî-mâ-ba'd dârûy-i istikâmetle kâbil-i tedbîr olur mülâhazasiyle rîş-i sefîdine merhameten bir müddetden sonra yine mansıb-ı evveline i'âde ve her husûs-da kendüye müsâ'ade olunmuşiken adem-i tenassuh ile tarîk-i69 müstakim-i sadâkatden udûl ve az vakitde başına gelen ukübetden gaflet ve zuhûl etmesi mahall-i ta‘accüb-i ehl-i uküldür.
