Ameden-i ser-i maktü‘-ı Mîr-i alây-ı Sivas
Bundan akdem Anadolu ve Sivas eyâletlerinin zü‘emâ ve erbâb-ı ti-mârları vâlileri ma'iyyetlerinde olmak şartiyle İsmâil ve Bender’e me’mûr olduklarına binâen Anadolu eyâleti vaktiyle ta'yîn olundukları mahalle teveccüh ve vusûl ve eyâlet-i Sivas yerlerinden hareket etmedikleri sem*-i dev-let-i ebed-müddete mevsûl oldukda birkaç def'a isti‘câl evâmiri irsâl ve ne hâl ise mahallerinden nehzat ve bir merhale azîmetden sonra yine Sivas’a avdet eyledikleri tahakkuk etmekle tekrâr gâyet-i tehdîdâtı şâmil emr-i âlî ısdâr ve bu def'a dahi kendülerden sûret-i inâd ve muhâlefet bedîdâr olduğu takdirde icrâ-yi ahkâm-ı siyâsetde kat'â fütûr izhâr olunmayacağı is'âr olundukda azîmet-i sâdıka ile yerlerinden hareket ve kat‘-ı mesâfe eyleyerek İstanbul’a vürûdlarında alay-beyileri olan Sarı-oğlu Mehmed Emin BejG isti‘fâ-yi me’mûriyyet zımnında bezl-i mechûd ve çok mahallere va'd-i nukûo-edüp  mukaddime-i sa'y ü ihtimâmı netîce-bahş-ı husûl-i merâm olmadığından gayri eyâletlünün tereddüd üzere hareketlerine merkum illet-i tâmm ve an-asıl Gürcistan ve Bağdad seferlerinde dahi bu güne evzâ'ı yâd-daşt-ı enâm olmakdan nâşî cezâsı tertibiyle âharlar terhîb olunmak muktezî iken bu def‘a iğmâz ve bundan sonra tarîk-i mu‘avvec-i hıyânete sulûkdan i'râz etmediği hâkle seyf-i siyâset-i padişâhîden tahlîs-i cân eylemeyeceği
va'îdâtı gûş-i hûşuna ilkâ ve ol-vechile me’mûr olduğu mahalle ba's ii isrâ olunmuşidi. Mûmâileyh eyâletlü ile Tuna’ya karîb mahallere varup münferiden İsmâil’e mürûr ve vezîr-i mükerrem Abdi Paşa hazretlerine eyâletlünün Bender’e değil karşuya bile geçmeyeceklerini ifâdede tahrîk-i zebân-ı şerr u şûr eyledikde eyâletlünün bu vaz' u hareketleri muhâlif-i tavr-ı edeb olup me’mûr oldukları mahalle teveccüh ve luhûkları bâ‘is-i selâmet-i hâlleri olduğunu ifhâm ve bir an akdem celb ü imrârlarına ihtimâm eylemesiyçün mîralây-ı merkumu müşârün-ileyh hazretleri i'âde edüp an-asıl bu fesâdm tekevvününe merkum sebeb olduğuna binâen inâd ve fesâdlarmda sâbit-kadem olmalarını eyâletlüye telkin ve ne kadar Devlet-i aliyye tarafından ve İs-mâil seraskeri müşârün-ileyh hazretleri cânibinden mürûrlariyçün fermân-ı âlî ve mübâşir ta'yîn olundu ise kâr-ger olmayup bilâhire müteferrik oldukları ve alay beyilerini gûyâ  cebr ile götürdükleri haberi dahi Asitâne-i sa'âdet’e vârid oldukda sâye-i mekârim-vâye-i hazret-i pâdişâhîde beher sâl kesb-i mi’ât ve ulûf eden sunûfun vaz‘-ı nâ-bercâlarına mükâfât tedbîrât-ı mülkiyyenin usûlünden olmağla der-akab sevâhil-i Bahr-i siyâh’a ve ma'âbir ü mesâlik-i sipâha7 neşr-i evâmir-i aliyye olunup mürûrlarına sedd-i râh-ı mümâna'at olmaları te’kîd ve alây beyi merkumun havf-ı seyf-i gazab-ı şeh-riyârîden reh-neverd-i vâdi-i firâr olacağı sübût-yâfte-i tahakkuk olup bu bâbda i‘mâl-i fikr-i71 sedîd ve irâde-i Devlet-i aliyye munzam olarak bir mahalden merkuma musanna' bir mektûb tahrîr ve mazmûnunda eyâletlünün bilâ-sebeb müteferrik olduklarını Devlet-i aliyye sana isnâd ve zannıma göre hakkında esbâb-ı te’dîbi i'dâd etmişlerdir. Selâmet-i nefs mültezemin ise min-gayr-i telebbüs Asitâne-i sa'âdet’e gelüp dâmen-i afvâ temessük ve teşebbüs edesin deyu dere ü tastır olunduğuna binâen merkum mektûb-ı mezkûra fi-rîfte olup birkaç âdem ile eyâletlüden infisâl ve cûyâ-yi selâmet-i hâl olarak İstanbul cânibine kadime-cünbân-ı isti'câl ve Burgos’a altı sâ'at mahalde vâki' bir karyeye hatt-ı rihâl eylediği mukaddemâ i'dâmma me’mûr olup Burgos’da müntehiz-i fırsat olan Mustafa Haseki’ye ihbâr olundukda haseki-i mezkûr leylen karye-i mezbûreyi alâ-gafletin basup alay beyiyi ahz ve yedinde olan emr-i âlîyi ibrâz eyledikde merkum dahi Asitâne’den  ken-düye gelen mektûba binâen sûret-i itâ'atde doğru Asitâne’ye âzim olduğun inbâ ve şâyed madde tarz-ı âhar kesb eyledi deyu haseki-i mezbûr def‘-i iş-tibâh içün merkumu habsde ibkâ ve keyfiyyeti ala-vukû'ihi taraf-ı devlete inhâ eyledikde mektûb-i merkum bâ-irâde-i müretteb ve masnû' olduğu beyân ve i'dâmı tekrâr fermân olundukda merkümu sâdır olan emr-i âlî mü-cebince ibreten li’s-sâirîn istîsâl ve ser-i maktû'unu Asitâne’ye îsâl edüp eyâletlünün dahi zeâmet ve timârları hâssa çalınmak ve kendüleri müste’sil olmak sûretlerinde insidâd-ı ma‘âbir ve mesâliklerine Edirne bostancı-başısı ve şâirlerinin me’mûriyetleri ma'lûmları oldukda terk-i fesâd-ı niyyet ve emr-i pâdişâhîye itâ‘at ve ma’mûr oldukları mahalle şitâb ve sür'at eyledikleri peyâmı resîde-i sâmi‘a-i devlet-i ebed-müddet oldu.
Tercüme: Maktûl-i mezbûr seksenüç târihinde Bender muhâfızı iken vefat eden mîrimîrândan Sarı-zâde Mehmed Paşa’nm oğlu ve Zereli-zâde vezir Mehmed Paşa’nın hafidi olup pederi paşa-yi mûmâ-ileyh fi’l-asl Sivas alây-beyisi iken a'yânın cümlesine mütefevvik ve mütekaddim ve ba‘zen Sivas’a mütesellim olmak takribiyle muhâfaza-i memleketde hizmeti meşkûr ve bâ-husûs o esnâlarda cevr ü ta‘addîleri fukarâyı bizar eden kapusuz eşkıyâsına birkaç defa me’mûr olup istîsâl ve tedmîrlerinde izhâr-ı celâdet ve merdânegî etmekle hizmeti mukabelesinde mûmâ-ileyhe mîrimîrânlık  inâyet ve ihsân ve sâhib-i tercüme o zamân onüç yaşında bir tıfl-ı sebak-hân iken alây-beyilik ile şâdmân olup çok geçmeden Gürcistan seferi zuhûr ve şâir eyâletler gibi Sivas eyâleti dahi me’mûr olmağla Çıldır seraskeri ma'iyyetine şitâb ü sür'at ve me’mûr oldukları hidemât-ı pâdişâhîde sarf-ı vus‘-ı kudret eyledikleri hilâlde72 ol-havâlide meştâ-nişîn olmalarına irâde-i kâtı‘a-i devlet ta'alluk edüp mezbûr alây-beyi beyân olunduğu üzere hadd-i bulûğa henüz reşide olup germ ü serd-i rüzgâra gayr-i mütehammil ve arzû-yi vatan ile mâye-i şekîb ve ıstıbârı zâil ve muzmahill olduğunu izhâr ve mutarassıd-ı yek-işâret olan eyâletlüyü bu hâlden haberdâr edüp anların ise matmah-ı enzâr ve hülâsa-i efkârları madde-i avdet olup hemen derhâl Çıldır cânibi seraskeri üzerine hücûm ve ikdâm ve bu tarafda lüzûmları yokdur deyu buyuruldu tahsiline mezîd-i ihtimâm ve Sivas cânibine atf-ı zimâm eyledikleri ma‘lûm-ı devlet-i ebed-kıyâm oldukda merkum alây-beyi Sansun kafasına nefy ü tağrîb ve eyâletlünün dahi ba'zısı tenkil ve te’dîb olunmuşidi. Ba‘de-zamânin pederi iltimâsiyle kayd-ı nefyden halâs ve Moskov seferi vukû'unda meşhûd olan vaz‘-ı nâ-bercâsı şâir asâkir ile kaderi müşterek bulunduğundan göze görülmeyüp ba‘de’s-sefer Bağdad’a ta‘yîn ve lede’l-vusûl hâric-i sûrda hayme-nişîn ve bir müddet meks etmeden yine fekk-i tmâb-ı  ikâmet ve Sivas’a avdet ve bu defa dahi minvâl-i muharrer üzere hareketi kati ü i‘dâmına illet oldu. Merkum reşîd ve edîb ve kâmil ve necîb olup fu-karâ ve ebnâ-i sebile hânesi küşâde ve leyi ü nehâr âmed-şüd edenlere efime-i şehiyyesi hâzır ve âmâde olup mâil-i bezi ü atâ ve cevdet ve sehâveti müte-mekkin olduğu kutrda darb-ı mesel-i a‘lâ ve ednâ olduğundan gayri eyâletlünün ekserisi pederinin ve ale’l-husûs kendüsünün çırağları olup icrâ-yi yek cünbüş-i ebrûsuna cümlesi mecbûr ve ne tefevvüh eyler ise sadaka’l-emîr kavliyle amel ve hareketde ma'zûr olduklarına nazaran hidemât-ı pâdişâhîde bu makûle kendüye münkâd ve râm askeri i‘mâl ve istihdâm bâis-i tahsîi-i nîk-nâm ve sebeb-i teveccüh-i padişah-ı enam iken ünfüvân-ı şebâb ve re-ye‘ân-ı ömr-i bî-nisâb iktizâsiyle hazarı sefere tercih ve meşakkatden nefsini tervîh dâ'iyesiyle her vakit böyle bir fesâdm hudûsuna illet-i kavi olması âkıbetü’l-emr zevâline sebeb ve dünyâdan kâm hâsıl etmeden mazhar-ı gazab ve urza-i seyf-i atab oldu.
