Ameden-i peyâm-ı vefât-ı Subhî-zâde Abdülazîz Efendi ser-etibbâ-i hâssa-i esbak
Mûmâ-ileyh müverrih Subhi Efendi merhûmun mahdûmu olup bin yüz kırksekiz târihinde terkîb-yâfte-i eczâ-yi vücûd ve ba'de müddetin fârik-i meyân-ı gayb u şuhûd oldukda tahsîl-i fenn-i tıbba müvellâ ve münhemik ve çok geçmeden Kâtib-zâde merhûmun destiyârî-i himmetiyle etibbâ-i hâssa-i sultânî silkine münselik  olup yetmişbir târihinde dâhil-i zümre-i müderrisîn-i kirâm ve seksendokuz Zilhiccesinde hekim-başılık câh-ı re-fi‘iyle nâil-i merâm olup bu hizmet-i müstevcibü’ş-şerefde bulunan zevât-ı kirâma bi-hasebi’t-tarîk iltifât ve ikrâm âdet-i dîrîn-i eslâf-ı izâm olduğuna binâen hempâlarmdan otuz kadar âdeme takaddüm ile pâ-nihâde-i süllem-i i‘tilâ ve dört-beş senede ancak kat‘ı mümkin olan tarîka bir günde vusûl ile mahsûd-ı pir ü bernâ olmuşidi. Doksan senesi Şevvâlinde eczâ-i dükkânçe-i i‘tibârı karîn-i kesâd ve çâr-terkîb-i mizâc-ı ikbâli berhemzede-i mâdde-i fe-sâd olup hekim-başıhkdan ma‘zûl ve doksanyedi Muharreminde bâ-pâye-i Kuds Üsküdar mevleviyetine mevsûl ve ba'de tekmîli’l-müdde ağdiye-i ke-sîretü’l-fuzûl-i makâlâtdan perhiz revâ-daşte-i tab‘-ı fesâd-engîzi olmayup ânifen zikr olunduğu üzere gâh ba'zı mahallere tezkireler tahrîriyle hark-ı icmâ‘-i ümmet ve gâh ârâ-i nâsı min-gayri vechin teshîf ederek şakk-ı asâ-yi müslimîne mübâderet etmekle li-ecli’t-te’dîb cezîre-i İstanköy’e nefy ü tağrîb olunmuşidi. Mûmâ-ileyh an-asıl perveriş-yâfte-i hizâne-i nâz u ni'met ve zâ-nû-zede-i visâde-i refâğ-ı ayş ü işret olmakdan nâşî germ ü serd-i devr-i pür-cevre adem-i tahammül ve şiddet-i kürbet-i gurbet ile terkîb-i vücûdu az zamanda kabûl-i teşettüt ve tahallül edüp bilâhire sinni ber-vech-i tahmin mü-tenâhiz-i ukûd-ı hamsin oldukda câm-ı sâm ile medhûş ve dârû-yi merk ile bi-hûş olup hal‘-i libâs-ı hayât-ı müste'âr ve azm-i şifâ-hâne-i  dârü’I-karâr etmişdir. Mûmâ-ileyhin ma‘ârif-i cüz’iyyede eli ve fenn-i tıbda med-hali olup ahkâmdan Alâ-i Buhârî ile ma'rûf müneccim Ali Şâh-ı Hârizmî’nin Şemsüddîn Hâce Muhammed nâmına te’lîf eylediği Eşcâr-ı Esmâr ve Mu-hammed Şerif Bekrî’nin Burhânü'l-kifâye nâm Farsîyü’l-ibâre kitâblarınm
Türkiye tercüme ve hüdâvendigâr-ı sâbık cennet-mekân huld-âşiyân Sultan Mustafa Hân hazretlerine takdime edüp bundan başka ahlâkdan bir risâle-i müfîdesi ve fenn-i edvâr ve Türkî ve Farsî eş'ârda tarz-ı nadidesi olmağla işbu ebyât dîvânından ihtihâb olunmuştur.
Yek câm-ı vâj-gûn ile çerh-i desîse-kâr Mest ii harâb-ı gaflet eder ehl-i devleti Ettik o yâre gerçi hakimane intisâb
Lâkin bir özge derde düşürdük tababeti
Ve lehu : O tîr-i gamze ne hâtır-nişân olur var ise Kemanı âşık-ı zarın kadd-i hamîdesidir
Ve lehu : Tut ki âlem gülsitânmış neylesün sensiz gönül Hande-i gül nâle-i zencirdir dîvâneye
