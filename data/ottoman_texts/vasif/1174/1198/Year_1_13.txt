Zikr-i in‘ikâd-ı mevâd der-meyâne-i Rusya ve Hân-ı Tiflis
Rusyalu ile Tiflis hânı Heraklius beyninde müceddeden mün‘akid olanak üzere mukaddemâ şuyû‘ bulan mu'âhedenin bu esnada vukü'unu hâlâ ^Eflâk voyvodası Mihal tashih ve tahrîrâtiyle ifâde edüp şurût-ı mezkûrenin işbu mecelle-i vekâyi'de bulunması hâlin ani’l-fâide olmadığına binâen ber-vech-i îcâz zabt olundu.
Evvelki madde: Kartalya ve Kaket memleketlerine hâkim olan Çar Heraklius veled-i Tahmus kendü ahlâfı tarafından ilelebed gerek Acem’e ve gerek âhar devlete teba'iyyetden ferâgat ve Rusyalu himâyesinde olup le-de’t-taleb  Rusyalu’ya mu'âvenet ede.
İkinci madde: Rusyalu dahi mesfûrun bu güne ta'ahhüdünü kabul ve hâlâ hükmünde ve bundan sonra mâlik olacağı emlâkin fakat hıfzına zâmin ola. Üçüncü madde: Bundan sonra verâsetle çar olacak şahıs evvel-emirde Rusyalu’ya keyfiyyeti ihbâr ve çarlıkda istikrârını tâlib ola ve Rusyalu tarafından kâğıt ve sancak ve kılıç ve asâ ve kakuma kaplu libâs irsâliyle çarlık-da müstakarr olup ba'dehu kendüye Rusyalu tarafından telkin olunacak sûrede taht-ı himâyet ve hükmünde olduğunu i'tirâf birle yemin ede.
Dördüncü madde: Gerek hududda mukîm Rusya kumandanının ve gerek elçisinin haberi olmadıkça çar-ı mersûm cıvârda olan hükkâm ile muhâbere etmemeğe ta'ahhüd ve muhâbere iktizâ eyledikde kumandan ve elçinin inzi-mâm-ı re’y ü ma'rifetleriyle ede.
Beşinci madde: Tarafeyn elçileri cânibeyn73 memâlikinde ikâmet etmek câiz olup Rusyalu çar-ı mesfûrun elçisine hem-pâyelere göre rütbe vere.
Altıncı madde: Çar-ı mersûmun hükmeylediği memâlik ahâlisini Rusyalu kendüler ile müttefik bilüp düşmanlarını kendü düşmanları gibi bileler ve Devlet-i Osmaniyye veyâhud bir âhar devlet ile mün‘akid olacak müsâlâha-da çâr-ı mersûmun ahâli ve memâliki dâhil olup irâde-i mülkiyye ve sâlyâne ve sair umûrlarını Rusyalu’nun re’yine terk ede.
Yedinci madde: Çar-ı mersûm ahlâfı tarafından olarak ta’ahhüd eder ki askerleriyle ale’d-devâm Rusya hizmetine âmâde olup Rusyalu’nun  emekdârlarını tevcîh-i mansıb ve i‘tâ-yi merâtib ile şâir hademesine tercih ede.
Sekizinci madde: Rusyalu’nun rızâsiyle marrü’z-zikr Kartalya ve Kaket memleketlerinin baş piskoposu Rusyalu’nun sekizinci derecede olan metro-polidleriyle hem-pâye olup bunların eczâsmdan ma’dûd ola.
Dokuzuncu madde: Memleketeyn-i mezbûreteynin asilzâdeleri Rusyalu asilzâdelerinin mütemetti’ oldukları imtiyâzât ve fevâid ile mütemetti’ olalar. Onuncu madde: Tarafeyn ahâlisi yek-diğer memleketinde mutavattm olmak câiz olup tekrâr yine memleketlerine gitmek murâd ederler ise mümâ-na’at olunmaya ve Rusyalu vesâtatiyle harben veyâ ahden tahlîs olunan üse-râmn takdir olunan behâlan ve yol masârifleri verilüp vatanlarına avdetleri câiz ola ve kezâlik Rusyalu’nun kurb ü cıvârda esir düşenlerine çar-ı mersûm ol-vechile mu’âmele ede.
Onbirinci madde: Tarafeyn memâlikinde ticâret câri olup tüccâr hakkında olan imtiyâzât ile mütemetti’ olalar.
Onikinci madde: îşbu mu’âhede ilelebed câri ola.
Oniiçüncü madde: îşbu mu’âhedenin tasdîk-nâmeleri altı ay zarfında yâ-hud dahi mukaddem mübâdele oluna. Mesfûr Tiflis hânı işbu şurûtun hilâfı vaz’ u harekete tasaddî etmemek ve Rusyalu ile her hâlde müttehid olmak bâbında dîn-i bâtıllarında câri olan elfâz-ı küfr ile kavlini te’kîd eylediğini hâvi başka bir kâğıd arz eylediği mervîdir.
Jljdl Ji 11 o&gt; tj Ji ü)l J*»- ( 65 - b )
Cni—i*
