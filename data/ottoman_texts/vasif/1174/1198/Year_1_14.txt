Zikr-i ihrâc-ı mevâcib-i tâife-i askeri
İşbu Muharremü’l-haramın yirmisekizinci salı günü tavâif-i askeriyye-nin müstahikk oldukları bir kist mevâcibleri tehyie ve ihrâc olunup kâide-i Devlet-i aliyye üzere Kubbealtı’nda ocaklara taksim ve tevzi* ve vazîfe-hârân-ı dergâh-ı mu'allâ-erkânın bu vesile ile hâlleri terfih ve dâire-i maişetleri tevsi* olundu. Doksanyedi Ramazanında verilen kısteyn mevâcibiyle bu kist beyninde vâki* olan müddetde destyârî-i hayır-hâhân-ı Devlet-i aliyye ile otuziki dîvânî kiseye karîb sa*y-i mîrî hâsıl olmuşdur. 
