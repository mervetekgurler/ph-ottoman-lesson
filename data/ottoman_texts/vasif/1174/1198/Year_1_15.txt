Zikr-i miilâkât-ı Kapudan-ı Derya vezîr-i mükerrem Gazi Haşan Paşa bâ-elçi-i İngiltere
Kalyoncu zümresine muhtass  olarak bundan akdem binâ ve inşâ olunan kışlağlarm seyr ü temâşâsı zımnında İngiltere elçisi gelüp kapudan-ı deryâ vezîr-i mükerrem Gazi Haşan Paşa hazretleriyle mahall-i mezkûrda mülâki ve icrâ-yi resm akabinde elçi-i mersûm kelâma ibtidâr ve Hazret-i Ömer radiyallahü te‘âlâ anh hazretlerinin zamân-ı hilâfetlerinden beru dü-vel-i islâmiyye ile safvet üzere oldukların iş*âr ve bâ-husûs Devlet-i aliyye-i ebediyyü’l-karâr ile müddet-i medîdeden beru mu'âhede ve muhâdeneleri pâydâr olduğundan bahs ve Rusya elçisinin bu defa takrir takdimiyle devleti tarafından vâki* olan istid'âsına müsâ'ade Devlet-i aliyye’ye hayırlu olduğun ifâde ve mesfûrların hudûd başlarında ve Bahreyn’de asâkir ve donanmaları âmâde olup takrirlerine redd ile cevâb verildiği takdirde muhâ-rebeyi ihtiyâr ve müttefiki ile ma'an memâlik-i islâmiyyeye hücûm edecekleri bedîdâr olup ikisinin birden defi müşkil ve düşvâr olacağı ve bâb-ı mu-hârebe küşâde oldukdan sonra nizâm irâde olunduğu takdirde Rusyalu mat-lûbât-ı sâiresine kanâ'at etmeyüp âhar teklif irâde ve Nemçelü dahi ittihâd iktizâsiyle merâmını ibrâz eyleyeceği ba*îd mülâhaza değildir. Ve el-hâletü hâzihi İngilterelü’nün tavassutu dahi mücerred devlet-i ebed-müddet ile olan kıdem-i dostî ve safvetin lâyıkını icrâya mebnî ve her türlü Devlet-i aliyye’ye hayırlu olmak mülâhazasına mübtenîdir. Binâen-aleyh istid'âsına müsâ'ade der-kâr ve devletimizin tavassutu dahi ihtiyâr olunur ise ba*de’n-nizâm Nemçe Devleti tarafından  bir nesne teklif ve mutâlebe olunmayacağına ve Şâhin Giray’ın Kuban’ın beru cânibinde olan Tatar ve Çerâkise ve Abaza ve Soğucak ve ol havâliye melhûz olan dest-dirâzhğı vukü'unda Rusyalu’-dan veçhen mine’l-vücûh mu'âvenet olunmayacağından gayri men* ve def olunacağına devletimiz dahi ta'ahhüd ve tavassut eder ve bu veçhile nizâmın zamanı şimdi olup bir müddet mürûr eder ise Nemçelü tedârükât hususunda şu kadar masârifim oldu deyu iddi‘â-yi zaman ve dahi âhar güne matâlibe ağâz eyleyeceği nümâyandır. Muradım ancak dostluk levâzımını iş‘âr ve fukarânın pâ-zede-i mazarrat olmamasını ihtardır. Kaldı ki bundan sonra Devlet-i aliyye her türlü levâzımât ve tedârükâtını ma‘a-ziyâdetin âmâ-de ve her taraf ile mukavemet isti‘dâdını kesb akabinde Mora ceziresinin tahlîsi gibi Devlet-i aliyye murâdını kuvvetden fi‘ile getirmek mümkindir deyû hatm-i kelâm eylediği müşârün-ileyh hazretleri tarafından Bâbıâlî’ye takdim olundu. Mesfûrun takriri her çend mizâc-ı vakt ü zamâna muvâfık ise dahi Rusyalu’nun tahsîl-i ağrazında sa‘y ü ciddi ber-kemâl ve birer ba-hâne ile sâmi‘a-i devleti tahdîşde sanâyi‘-i mekr ü firîb i'mâl eylediğinden gayri Devlet-i aliyye muharebeyi ihtiyâr etmeksizin Kırım’ı Rusyalu terk eyleyeceğine devleti ta'ahhüd ve sened i‘tâ eylediği dahi mesmû1 olmuşdur.
Vukü‘-ı mükâleme bâ-elçi-i Rusya ve taleb-kerden-i mesfûr cevâb-ı kati ez-Devlet-i aliyye berâ-yi madde-i Kırım
Rusya elçisinin bundan akdem arz eylediği takririne meclis-i meşveret-de karâr-gîr-i ârâ olan cevâb  i‘tâ olunmak üzere işbu doksansekiz senesi Muharreminin yirminci isneyn günü Aynah-kavak sâhil-saraymda vezîr-i mükerrem kapudan paşa hazretleri ve sâbıkâ İstanbul kadısı Müftî-zâde Ahmed Efendi ve reisülküttâb efendi hâzır oldukları hâlde Rusya elçisi dahi gelüp icrâ-yı rüsûm-ı âdiye akabinde reisülküttâb efendi kelâma ağâz edüp «bundan akdem vukü‘ bulan mükâlemede güzerân eden ebhâs ile hülâsa-i me’mûriyetiniz ma‘rûz-ı evliyâ-yi devlet kıhnup bi-etrâfihâ mülâhaza olundu. Devlet-i aliyye Rusyalu ile olan musâlahasmda sâbit-kadem ve muhârebe ve âhar bir fikre zâhib olmadığı gayr-i mübhem olduğundan gayri Kırım maddesinin dahi França ve İngiltere devletleri müte'ahhid oldukları hâlde bir râbıta-ı haseneye rabt olunmasına râzıdır» dedikde elçi-i mesfûr cevâba mübâderet ve «devleyetn-i mekûreteyn bu maddeye tavassutu mukaddemâ Rusyalu’ya tahrîr ve işaret eylediklerinde kabûl olunmayup Devlet-i aliyye’yi fakat bu maddenin husûlüne tergîb ederseniz siz bilürsüz denilmiş idi. Eğer elçileri madde-i tergîb ve teşviki arz etmediler ise me’mûriyyetlerini ifâ etmemiş olurlar ve tavassuta dâir bir şeyi olmadığı geçen meclisde dahi tarafımdan söylenmiş idi» dedikde re’is efendi kelâmını tekrâr ve «elçiler ifâde-i hâl ve îfâ-yi me’mûriyyetde kusûr ihtiyâr etmediler, ancak maddenin kafini îrâd eylediklerinde mücerred Devlet-i aliyye’ye itmi'nân gelmek içün
madde-i mezbûrenin kabûl edeceği  hüsn-i sûret anların tavassutla-riyle olmak irâde olunup bu irâdeyi devletlerine tahrîr etmeleriyle haber vârid olmaksızın nizâm-ı maddeye mübâşeret münâsib olmadığından gayri bu maddenin hod be-hod kat‘ında Devlet-i aliyye’ye itmi‘nân-ı tâm hâsıl olmayacağı zahirdir» dedikde elçi-i mesfûr «tavassut maddesini devletim kabûl etmeyeceği meczûmum, ancak hüsn-i sûret ta‘bîrinden merâm nedir? benim me’mûriyetim meclis-i evvelde takrirde musarrah olan lâ ve na‘am cevâblarının birini tahsil etmekdir ve tavassut ta'bîrinin ba‘dinde mezkûr ta‘ahhüd kelimesinden garaz nedir?» dedikde hüsn-i sûret ta‘bîrinden merâm tavassutlarını irâde eylediğimiz devleteyn elçileri ve biz ve siz bir mahalle gelüp maddeyi der-meyân ve anların inzimâm-ı tavassutlariyle bir sûret-i haseneye rabtdır. Ve ta'ahhüd ta'bîrinden garaz dahi tanzim olunacak sûret-i hasene i‘timâda şâyân olmakdır» denildikde mesfûr i‘âde-i kelâm ve me’mûriyyeti kat’î olduğun ifhâm edüp tavassut mutâlebesi ve tağyir irâdesiyle te’hîr-i maslahat abes ve redd ile cevâb cengi îcâb74 eyleyeceğini imâ ve mukaddemâ arz eylediği takririn nihâyetinde bu ma'nâyı müfîd olan mahalli tercümânına tekrâr krâ’at etdirdi. Kapudan paşa hazretleri tarafından dahi elçilerin devletlerine mukaddem tahrîr eyledikleri cevâbın vürûdu-na «kat‘-ı madde ta'iîk olunmak münâsibdir» denildikde «bundan garaz tavassut maddesi ise muhâldir. Zîrâ devleteyn emr-i tavassutu devletimize tahrîr edüp kabûl olunmadığına binâen tekrâr tahrîr etseler kendülere mû-cib-i nakîsa-i şân olur,  buna binâen yazmazlar ve fi’l-asıl madde-i tavassut hâhiş-i tarafeyn ile olmalıdır. Ma‘a-hazâ devletimiz tavassut kabûl etmez ve eğer birkaç gün te’hîr matlûb ise ne mâni‘, takririmizde mezkûr olduğu vech üzere maddeyi Devlet-i aliyye kat* ve nizâmına şimdi ta'ahhüd etsün mâni* değil, beş-on gün te’hîr edelim, ve illâ maddenin kat'î cevâbını vermeğe bir gün ta*yîn edün, ve cevâbınız ne ise verün zîrâ me’mûriyyet-i kat'iyyem size arz olunalı otuz günden mütecâvizdir, ve habere devletim müterakkıbdır, bâ-husûs bizim ve müttefikimizin asâkiri hudûdlarda âmâde olup küll-i yevm bu kadar masârifi mûcib oluyor. Havfım budur ki devletim tarafından bir bârid haber vürûd ede ya*ni fesh-i sulh ve bu tarafa avdet eyle haberi gelmek endişesindeyim, sonra elimden ser-rişte gidüp iş müşkil olur. Devlet-i aliyye murahhasları tarafından tekrâr mukabele ve devleteyn tarafından haber vürûduna ta‘lîk-i maslahat âhar irâdeye mebnî olmayup garaz ancak husûl-i tavassutdur. Çünki anlar tavassut kaziyyesinde devletinizden cevâb-ı redd almalariyle tekrâr haber göndermeleri mümkin değildir. Bu sûretde Rusyalu anlara eğerçi mukaddemâ tavassut emrinde sîzlere ce-vâb-ı redd verilmişîdi, ancak Devlet-i aliyye husûl-i hüsn-i sûret maslahatını
sizin tavassutunuza ta'lîk ediyor, tarafımızdan dahi rızâ verildi dese ne olur, murâd husûl-i madde ise bundan a‘lâ tarîk mi olur?» dediklerinde elçi-i mesfûr tavassut mutâlebesi abes olduğun tekrâr ve «emniyyet dedikleri şey’i  devleteyn beyninde olan ahd ü misâka i‘tibârendir» dedikde «garaz münâkaşa değildir, vefâdarhk rüsûmuna ri'âyetiniz olsa Kaynarca musâla-hasında izhâr-ı sebât düp Aynalıkavak şurûtuna hâcet kalmaz idi» denil-dikde elçi-i mesfûr hacâletden muztarib olarak cevâba tasaddî ve «Ay-nalıkavak şerâiti Kaynarca musâlâhasını fesh etmeyüp belki müfessiri ol-mağla o zamân ol veçhile mün‘akid olmasa i‘âde-i harb iktizâ eder idi. Ve hattâ bu madde dahi böylece kat* olunmadığı takdirde muhârebe der-kâr olduğunu tekrâr ve beher hâl bir cevâb-ı kat'î verilsün» deyû isrâr eyledikde Devlet-i aliyye murahhasları tarafından ser-rişte kat‘ olunmamak irâdesiyle çünki emr-i tavassut kabûlü mümteni' ve cevâb-ı kat‘î ahzinde ısrârınız gayr-i mündefi' olduğu işbu meclisde müte'ayyin oldu. Bundan sonra husûs-ı mezkûr ma‘rûz-ı evliyâ-yi devlet kılınur. Ne veçhile irâde-i aliyyeleri ta‘alluk ederse birkaç gün mürûrundan sonra yine bir mahalle içtimâ* ile edâ-yi me’-mûriyyet kılınur» dediklerinde mülâkât-ı sâniye uzanmamak ve maddenin vasatı olmadığına binâen mülâkât-ı mezkûre diğer mülâkâta muhtâc olmayarak iki-üç gün zarfında cevâb-ı kat‘î verilsün ve illâ muktezâ-yi me’-mûriyetim üzere hâzırladığım takriri takdim ederim demekle beher hâl madde-i merkûme etrâfiyle mülâhazaya muhtâc olup ba‘de’l-mülâhaza cevâbı verilür» denildikde ta‘yîn-i vakitde isrâr ve «mülâkât ne gün olabilir» deyû istihbâr eyledikde «mülâkât vakti  şimdi müte'ayyin olmak müm-kin olmayup gayetü mâ-fi’l-bâb işbu meclisin iktizâ eden mahsûlü hâkipâ-yi evliyâ-yi na'mâya arz olunup mülâkât vakti taraflarından ta'ayyün eyledikde tercümân vâsıtasiyle tarafınıza ihbâr olunur» denildikden sonra Rusya elçisi kelâma âğâz edüp «çünki kavm-i Tatar erbâb-ı fesâddan bir taife olup devleteyn beynine ilkâ-yi nifâkdan hâli olmadıklarına binâen serbestiyet ile şâyed bu gâile ber-taraf olur zan olunup Kaynarca musâlâhasında serbes-tiyetlerine karâr verildi. Ma'a-hazâ bu serbestiyet dahi müfîd olmayup gûnâ-gûn hâlât tekevvününe bâ'is oldular. Bilâhire Kırım’ın sekenesi devletimize tâbi' olup hânları dahi kasr-ı yed etmekle fî-mâ-ba‘d mûcib-i nizâ' olur, bey-ne’d-devleteyn bir şey kalmamak içün devletim dahi Kırım’ı zabt ve memleketine zamm eyledi. Devlet-i aliyye böylece kabûl ile matlûb olan senedi verdikden sonra Rusya Devleti’nin bir matlabı kalmayacağını ve mugâyir-i ahd bir güne hâlete teşebbüs etmeyüp ahdinde sâbit-kadem olacağı”! Devlet-i aliyye’ye ifâdeye ve her veçhile te’mîne me’mûrum, ve ta'ahhüd ederim» dedi. İşbu mükâlemât esnâsında kapudan paşa hazretleri beş ve altı def'a ber-vech-i ilhâh França ve İngiltere devletlerinin tavassutlarını îrâd ve nice delâil ile elçinin ilzâmını murâd eyledi ise bir veçhile müfîd olma-yup elçi-i mesfûr lâ ve na'am cevâbının bir an akdem verilmesi ve meclis-i sâninin iki-üç günü tecâvüz etmemesi bâbında kemâl (7O-a) mertebe ısrâr ve ibrâm ve ol veçhile meclise hitâm verildi.
Tezyîl: Rusya elçisi mahall-i mükâlemeye vârid olmazdan mukaddem ka-pudan paşa ve Müftî-zâde ve re’is efendi beyninde işbu sened maddesi gü-zerân edüp Müftî-zâde Efendi kelâma ibtidâr birle «bu kâfirler Kırım’ı ah-den ve seneden zabt etmediler, açıkdan açığa fuzûlî istilâ ve ahdi nakz eylediler. Benim bildiğim bu bâbda dahi bunlara mümâşât bir türlü yakışmaz, hemen halt etmişiz. Devlet-i aliyye ahde mugayir vaz'ınıza tahammül etmez. Bildiğinizden kalmayasız denilüp kafice cevâb verilse ne lâzım gelür? cihâ-nın intibâkı mı lâzım gelür? kâfir sefer eder ise de Allah’dan isti‘ânet ile mukabele ederiz, işin doğrucası böyledir, lâkin öteden beru işlerin içinde bulunduğumuza binâen mizâc-ı Devlet-i aliyye ma'lûmdur. Binâberîn mükâ-lemelerde sükûtdan gayri elimizden bir şey gelmez, yoğise elçi kâfirinin sözlerine mukabil söz mü bulunmaz?» deyicek kapudan paşa hazretleri mukabele edüp «beli hakîkat-i hâl böyledir, lâkin düşman bir değil ikidir ve ikisi dahi kuvvetlüdür. Bizim askerimizde ise râbıta ve sebât olmadığı muhak-kakdır, ceng ise üç şey’e tevakkuf eder, biri asker, diğeri hazîne ve âharı bu askeri i‘mâle kadir vüzerâdır. Devletimizde ise şimdiki hâlde bunların birisi yok, Ingiltere elçisi ile Kalyoncu kışlağında geçen gün mülâkât olunup fî-nefsi’l-emr mesfûr beni ilzâm etdi. Böyle  bî-râbıta muhârebeye bed’ olunsa ma‘âz-Allah neticesi vahîm olup bu bâbda Devlet-i aliyye’ye sadâkat şimdiki hâlde bir iş çıkarmayup oluriyle bu işi kapatup ba‘dehu tedârükümü-ze bakup kuvvet kesb etmekdir, sonra her iş âsân olur, França ile İngilterelü beyninde olan muhârebe bize numûne yeter. Mukaddemâ Françalu mağlûb oldukda sulhü oluriyle tanzim edüp ba‘dehu kendüye nizâm vermekle bak şimdi ne veçhile galib oldu» deyicek Müftî-zâde Efendi «fî-nefsi’l-emr buyurduğunuz gibidir» deyû mülzem olmuş.
