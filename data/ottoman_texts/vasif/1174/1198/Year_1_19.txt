Zikr-i tertîb-i meclis-i meşveret-i umûmiyye ve karâr-giriften-i madde-i i‘tâ-yi sened
Ânifen zikr olunduğu üzere ba'de’l-mükâleme Rusya elçisinden birkaç defa baş tercümânı gelüp lâ ve na‘am cevâbını istihsâl ve ifâte-i zemân kasdiyle maslahatı te’hîr mûcib-i harb ü kıtâl olacağını tasrîh etmekle ihti-yâr-ı selm ü harb zımnında umûm meşvereti lâzım gelüp ehl-i meşveretin ba'zısı tafsîl-i hâle gayr-i vâkıf olduğuna binâen husemâ-i dîn ü devletin ta'addî ve hazînenin fıkdânı ve bâ-husûs askerî taifesinin adem-i râbıtaları ve şâir esbâb ve ilel ve ârıza ve halel ale’t-tafsîl bir kâğıda ihrâc olunup kable’l-meşvere  krâ’at olunmak içün âmâde ve istîzân suretinde ata-be-i ulyâ-yi hüsrevâneye arz u ifâde olunup ruhsat-ı hümâyûn erzânî ve ol-bâbda sâdır olan hatt-ı şerîf-i cihân-bânî gâyet-i tehdidi mutazammm ve en-vâ‘-i hikemi mütebeyyin olmağla işbu mahalle kayd olundu.
