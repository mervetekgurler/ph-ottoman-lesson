Sûret-i Kâime
Devlet-i ebed-kıyâmın zuhûr ve neş’eti ve bünyân-ı ikbâlinin dest-i te’yîd-i Rabbânî ile resânet ve hasâneti sultân-ı serîr-i risâlet ve hâkân-ı kiş-ver-i nübüvvet şefîM rûz-ı cezâ kâid-i ketîbe-i rüsül ü enbiyâ aleyhi ve alâ âlihi ve sahbihi ez ke’t-tahâyâ hazretlerinin şeri‘at-ı mutahhara ve âsâr-ı sü-nen-i münevverelerine teşebbüs ve temessük ile vücûda geldiği ve her bâr ki havâdis-i melevân sebebiyle bu hânedân-ı adâlet-erkâna bir güne hatar u keder eseri âyine-i kevnde aks-endâz-ı hudûs olmak haletleri ihsâs oluna, selâtîn-i mâziye hazerâtı ûıl jb'î urve-i vüska-yi kitâb ü sünnet ve bâb-ı i‘câz-meâb-ı hâkân-ı iklîm-i nübüvvete temessük ve teveccüh etmeleriyle de-vâhî-i mezkûre ber-vech-i suhûlet ber-taraf olup husûsâ a‘lâm-ı cihâd u ga-zâ aktâr-ı âfâkda şukka-güşâ oldukça kahr-ı a‘day-ı li’âm ve tedmîr-i küf-fâr-ı hizlân-fercâm bu niyyet-i hâliseyi nakş-i sahâif-i zamâirleri kalmaları mülâbesesiyle husûl bulduğu zâhir ve bâhir olan kazâyâdandır. Moskov keferesinin bi-kazâi’llahi te'âlâ sefer-i sâbıkda terakki-i kuvve-i istidrâciyyele-riyle leşker-i İslâm nasîb-i evfâ-yi zafer ü nusretle iğtinâm edemediklerinden sû-be-sû husemâ-yi mülk ü millet memâlik-i islâmiyyeye itâle-i dest-i tama' dâiyelerine düşdüklerine binâen Devlet-i aliyye dahi tertîb-i asâkir ve tan-zîm-i mühimmât ve zehâir ile muhâfaza-i kılâ* ve muhârese-i sugür u bikâ‘ mukaddemâtını müsta'inen billahi te'âlâ temhîde mübâşeret eylediği  cümle indinde nümâyân olup emâkin-i müteberrike ve büldân-ı mu‘arrefe-i mübârekeden Haremeyn-i şerîfeyn ve Mısr ve Şâm ve Bağdad-ı behişt-âbâd-da meşâhîr-i muhaddisîn ve ulemâ-yi âmilin halka-bend-i içtimâ1 ve kütüb-i sahîha-i ehâdîs-i nebeviyyeden Kitâb-ı Buhârî ve Şifâ-i şerifi istimdâd-ı feth ü nusret ve şürûr-ı a‘dâdan her hâlde selâmet-i devlet ve emniyyet-i ümmet niyyet-i sâdıkasiyle hatm eylemeleri fazl-ı Hakk ile galebe-i cünûd-ı muvah-hidîn ve makhûriyet-i ahzab-ı şeyâtîni müstelzim olacağında iştibâh olmamağın Mekke-i mükerreme’de sâkin muhaddisîn ve ulemâyı nezd-i sa'âdet-lerine celb ve ticâh-ı beyt-i şerîf ve sâha-i harem-i münîfde Buhârî ve Şifâ-i şerifi tilâvet ve hatme mübâderet ve a‘kâb-1 mecâlisde be-tahsîs hitâmı akabinde kâffe-i ulemâ ve sulehâ ve meşâyih ve ahâli ve mücâvirîn bir yere gelüp mülk-i ma‘mûr-ı islâmın mekr ü gezend-i küffârdan masûn olmasını ve ecnâd-i zafer-i‘tiyâdın eynemâ teveccehû isbât-ı kadem ve hulûs-i kalb ve hamiyyet-i dîniyye ile fi’e-i müşrikin üzerlerine gâlib ve i‘lâ-i kelime-tu’l-laha muvaffak olmalarını rûh-ı mukaddes-i sâhib-i dîhîm-i levlâk ve mu‘cize-i bâhire-i muhâtab-ı hitâb-i kerîm ve mâ-erselnâki şefî* ittihâz eyleyerek dergâh-ı âciz-penâh-ı Rabbânî’den du‘â ve istid‘â ve niyâz ü recâ eylemelerini tavsiye ve telkine ve savb-ı vâlâlarmdan bu emr-i hayrın şurût-ı lâyıkasıyla ifâsına nezârete himmet buyurmaları me’mûlü kâime-i muhâla-sat-müfâd tahrîrine bâdî olmuşdur. Lede’l-vusûl tıynet-i kudsî-fıtretlerinde tnerkûz olan hayr-hâhî-i âmme muktezâsınca bu matlabın49  ber-vech-i sezâ tanzîm ve itmâmına ibtidâr ve îfâ buyurulduğu sûretde karîben eseri zuhûrunda şübhe olmayacağı ve cümlemizin melâz ve müstenedimiz olan Fahrü’l-enbiyâ ve’l-mürselîn ve kâidü’l-izzü’l-muhaccelîn efendimiz hazret-terinin samsâm-ı adû-iltikâm-ı rûhâniyyet-i şerîfeleri niyâm-ı gayretden in-silâl ite aceze-i ümmetinin husûm-ı ırz u canları olan sunûf-ı müşrikinin ri-kâb-ı gurûr-iktisâbları kırâb-ı suyûf-ı mücâhidin olacağı eltâf-ı şâmile-i ilâ-hiyyeden me’mûl-i âcizânemiz idüğü ma‘lûm-ı hakâyık-mersûmları buyurul-dukda vech-i meşrûh üzere harekete himmetleri me’mûldür.
