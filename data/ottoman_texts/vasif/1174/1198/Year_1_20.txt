Sûret-i Hatt-ı Hümâyûn
Benim vezirim, işbu manzûr-ı hümâyûnum olan hülâsayı meclise cem* olunacak erbâb-ı meşverete ifâde eyleyesiz. Hazîne ahvâlini ve şâir lâzım olan her ne ise cümlesini mülâhaza lâzımdır. Sefer bunlara tevakkuf eder, gayri şeri'atimizin iktizâsı ve cümlenin ittifâkiyle ve meşveretleri karâriyle amel olunsun, ammâ sonra şu şey bilinmedi ve söylenmedi deyû kimse kimseye bahâne bulur ise ve meclisden sonra şöyle mülâhaza gerek idi deyû i‘ti-râz-gûne söz söyler olur ise söylemesi vâcib olan vakitde sükût edüp sonra böyle nifâk-âmiz fi‘l ve hareket her kimden sudûr eder ise Kur’ân-ı miinzel hakkıyçün ol-makûle kimse cezâsm bulur, ona göre hâlimizi ve vaktimizi ve tedârükâtımızı eyüce fikr eylesünler iki kavî düşmandan her hâlimiz gereği gibi mülâhaza ve kimse hakkı ketm etmeyüp cümlenin ittifâkı taraf-ı hümâyûnuma arz oluna Cenâb-ı Hakk tevfîk vere, âmîn. Yâ Mu‘în.
İntiha: Binâen alâ-zâlik işbu doksansekiz senesi Muharremü’l-harâmının yirmiüçüncü perşembe günü semâhatlû şeyhülislâm efendi hazretleri ve ka-pudan paşa ve Esseyyid Mustafa Paşa hazerâtı ve sudûr-ı kirâm ve Mekke ve Medine ma'zûllerine gelince ulemâ-i a‘lâm ve Haremeyn muhâsebecisine dek ma'zûl ve mansûb ricâl-i devlet ve ocak ağaları ve kâtibleri bi-esrihim Bâbıâlî’de müctemi' olup  Moskovlu’nun Kırım ve Taman ve bi'l-cümle Kuban kendülerin mülkü olduğunu i'tirâf zemininde Devlet-i aliyye’-den sened mutâlebesi maddesine dâir meclisde krâ’at olunmak içün kaleme alınan kâğıt ve ol bâbda sâdır olan hatt-ı hümâyûn ve Rusya elçisiyle Ay-nalı-kavak’da muahharen vâki' olan mükâleme ve taleb eylediği sened-i mezkûrun sûreti ve mükâlemeden evvel ricâl-i Devlet-i aliyye’den bacılarının bu maddeye dâir başka başka alman takrirleri ve me’mûrların kazâlardan celb-i mâl ile asker ihrâc etmediklerine ve kıllet ve adem-i zâbıta-i askere dâir ve Bender’de askerin adem-i kesretine ve onüç bin guruş topçularının mevâcibleri nakden ve havâleten irsâl olunmuşiken fakat dört bin guruş vâsıl ve mâ‘adâsını ocaklusu yedlerinde kaldığına müte‘allik Abdi Paşa hazretlerinin tevârüd eden tahrîrâtı hülâsası ve Rumeli eyâletinin zu'emâ ve erbâb-ı tîmârı Belgrad cânibinde kışlamak üzere fermân olunmuşiken tâ‘ife-i mezbûre kulübelerin ihrâk ve «bizler Belgrad etrâfında vâki‘ karyelerde kışlayacağız» şâyi'asiyle vilâyetlerine azimet etmiş olduklarını ve Ada-i kebîr’-den altmış nefer yamâkân firâr eylediklerini müş‘ir Eflâk voyvodasının kapu kethüdâlarına gelen kâğıdı hülâsası birer birer krâ’at ve mefâhîmi cümleye beyân olundu. Ba’dehû sadrıazam hazretleri kelâma ibtidâr edüp «işte düşmanların keyfiyyeti ve Devlet-i aliyye’nin her hâli cümlenize beyân olundu. Devlet-i aliyyenin hayırhâh kullarısız, hâtırımza gelen her ne ise ya‘ni Devlet-i aliyye’ye göre ceng etmek veyâhud sened-i mezkûru vermek şıklarından kangısı hayırlu ise  ketm etmeyüp söyleyesiz bu iş Devlet-i aliyye’nin işidir, bir türlü vesvese etmeyesiz, filân şöyle söyledi ve filân böyle 5}öyledi [deyü] gücenmek yoktur. Eğer ben bu meclisde söylenen söz içün -gücenüp söyleyen kimseye nefsâniyyet eyler isem Allah’ın kılıcına uğrayayım, hakkı ketm edüp söylemeyen dahi mu‘âheze-i îlâhiyye’ye mazhar olur, cümlemiz ind-Allah rûz-i cezâde mes’ûl olacağız huzûr-ı Hakk’da ne şekil söyleyecek iseniz bu meclisde dahi ol veçhile söyleyesiz, bunda büyüklük küçüklük olmaz sened mi verilecek ceng mi açılacak bu meclisde kat1 olunmalıdır. Meclis-i âhara ta‘lîki veyâhud iki cevâbdan birinin gayri cevâb verilmesi mümkin değildir» makâlâtiyle,
Mısraı
Yâ seferdir yâ tahammül ikiden hâli değil
mücmelini tafsil buyurduklarında cümle huzzâr ser-ber-zemîn-i mülâhaza vü efkâr ve bâdi-i emirde sükût ile münselib-i yârâ-yi iktidâr oldular. Ba'dehû sadrıazam hazretleri semâhatlû şeyhülislâm efendi hazretleriyle müttefikan huzzâra hitâb ve «niçin sükût ediyorsuz, hak ne ise söylemelüsüz» diyerek ulemâ efendilere teveccüh buyurduklarında, İstanbul kadısı esbak Sadık Molla Efendi derîçe-bâz-ı cevâb ve «za‘f-ı devlete dâir îrâd olunan a'zâra nazaran şimdiki hâlde musâlaha muhârebeye râcih ve re’y-i savab görünüyor» demeleriyle İstanbul kadısı sâbık Müftî-zâde Ahmed Efendi ta'kîb ve «bizler emîrü'l-mü’mînîn olan pâdişâhımızın re’y ve emirlerine zâhiren ve bâtınen muti* ve münkâdız. Bu madde niçün böyle oldu bizlerden ta‘rîz vukü'u mümkin değildir» diyerek sadrıazam hazretlerine teveccüh birle «siz pâdişâhımızın vekil-i mutlakısız, bu bâbda re’y-i pâdişâhî ne ise buyurun bizler dahi semi'nâ ve eta'nâ derüz»  zemininde bir garîb mukaddeme tertîb eyledikde, sadrıazam hazretleri mukabele edüp «efendi bu söz söz değildir bu madde re’y-i vâhid ile yürümez, cümleye râci' bir maslahat-ı cesîmedir, eğer pâdişâhın ve benim re’yimle kat' olunacak maddeden olsa sizlerin bu meclise da'vetiniz iktizâ etmez idi, bu maslahat ne veçhile kat‘ olunacak ise ulemâ efendiler ve ricâl-i Devlet-i aliyye ve ocaklar agavât ve zâbitânı ittifâkları ile kat‘ olunmaludur. Tabî‘at-ı maslahat böyle olduğundan başka şevketlû pâdişâhımızın dahi murâdı budur» dediklerinde huz-zârdan ekseri «fi’l-hakîka cümle ittifâkiyle olmaludur» deyû tasdîk eylediler. Ricâl-i Devlet-i aliyye’den ba'zılarının şimdiki hâlde bu za‘f ile sefer açılmak münâsib olmadığına dâir mukaddemâ kaleme alman takrirleri bu mahalde krâ’at olunmağla tamâm oldukdan sonra sadrıazam hazretleri «işte bu efendilerin re’yi budur, lâkin işbu re’yler maslahatı kâtı1 olmayup bu hâl ile seferin adem-i cevâzma dâir bir mukaddemedir, netice değildir, netice işbu meclisde verilecekdir, bakalım bi’l-ittifâk re’y nedir» dediklerinde ka-pudan paşa hazretleri kelâma ibtidâr ve «ceng esbâbiyle olmaludur. Henüz esbâb-ı ceng ü peykârdan olan hazîne ve asker keyfiyyeti ma‘lûm-ı sigar u I kibâr olup bilâ-esbâb muhârebeye tasaddî müntic-i âfât olduğu bî-irtiyâbdır, evvel-emirde bunu mülâhaza etmelüdür. İngiliz elçisiyle mülâkâtmda elçi-i mesfûr şu Kırım maddesini Devlet-i aliyye’den sened verilmeyerek hemen Rusyalu’da kalmasını ikrâriyle tanzim mümkindir demişidi» deyicek Müftî-zâde Efendi mukabele edüp «ben meclisde berâber idim, Moskov elçisine her türlü söz söylendi  lâkin kâfir mücâb olmayup sened verilmemek şöyle dursun belki senedin elfâzını bile tağyire râzı olmayacağı muhakkak-dır. Kapudan Paşa hazretleri França ve İngiltere’den gelecek habere ta‘lîkân beş-on gün te’hîr etmesini birkaç def‘a îrâd eyledikde üç günden ziyâde te’hîr edemiyeceğini beyân eyledi. Bilâhire pek güzel, beş-on gün sabr edeyim, va‘de hulûlünde senedi istediğim gibi vereceğinize şimdi ta‘ahhüd edin» dedi. Kâfirin gurûru bu derecelerde olduğunu ifhâm ve kat‘-ı kelâm eyledikde Rumeli kazaskeri efendi kelâma mübâderet ve «bu sened Moskoylu’-ya verildiği sûretde fî-mâ-ba‘d bir âhar teklife mübâşeret etmeyeceğine bir âhar devleti kefil verir mi?» demekle «kefâlet böyle dursun henüz França ve İngilterelü’nün tavassutlarını bile kabûl etmedi» denildikde «yâ sözünde sebat ve adem-î sebâtı neden ma‘lûm olmalı deyicek şimdiki hâlde iddi'âsı böyledir ve bundan sonra bir matlabım yokdur, der ve kendüsü ta‘ahhüd eder, lâkin sözünde durur mu? durmaz mı? Hakk te‘âlâ bilür» denildi. Ba‘dehû efendi-i müşârün-ileyh i‘âde-i kelâm edüp «siz Kaynarca ve Ay-r nah-kavak ahidlerinde durmadınız, şimdi bize ne veçhile i'timâd gelebilür \ senedi size verelim lâkin bize bir kefil verin» deyû elçiye bir def‘a söylense dediklerinde Müftî-zâde Efendi mukabele edüp «efendi sen ne söylüyorsun, herif üç güne dek yâ sened yâhud cevâb der, hattâ işbu perşembe günü cevâba muntazır olacak idi. Bu gün dört gündür sabrına ben ta'accüb ediyorum» demekle sadrıazam hazretleri ve reisülküttâb efendi «elçi yine sabr etmedi mükâlemenin ertesi sah günü tercümânmı gönderüp su’âl ve ta'cîlde  kusûr etmedi» dediler. Kapudan paşa hazretleri «efendiler, ağalar bu bâbda re’yiniz ne ise durmayup söyleyin» dediklerinde Matbah-ı âmire emini Penâh Süleyman Efendi kelâma ağâz edüp «işte askerimizin ve hazînemizin hâli krâ’at olunan evrâkdan ma‘lûm ve an-asıl cümlenin dahi mû be-mû bildiği ahvâldir. Muhsin-zâde merhûmun sadâretinde livâ-i şerîf ve Ordu-yi hümâyûn Şumnu’da iken mahrûse-i Edirne Şumnu’ya bir adım yer iken otuzbir gün mahsûr olduk Edirne’den bir şahıs ve bir kâğıt gelmenin imkânı olmadı ve Edirne ahâlisi imdâdımıza gelmek” şöyle dursun kendi başları derdine düşüp Edirne’den firâr esbâbmı ihzâra başladılar, o zaman düşman yalnız Moskov idi şimdi ise Nemçe dahi müttehiddir, ikisi dahi kavi düşmanlardır» der iken kapudan paşa hazretleri sözü kesdirüp «düşman iki değildir, üç-dörtdür. Zîrâ Venedik dahi müteheyyidir. Gürcistan mjç^l dahi Moskovlu’ya teba‘iyyet eyledi, bu sûretde Anadolu’dan ve Rumelk^Jı denizden ve karadan hücûma hâzır dört düşmanımız vardır» dedi. Süleyman Penâh Efendi yine kelâma başlayup «işte düşmanlar böyle iken ve Devlet-i aliyye’nin za‘f-ı hâli zâhir iken bunlara cevâb verildiği hâlde adem-i mukavemet ve şâir gavâil şöyle dursun ma‘âz-Allahü te‘âlâ düşmanın birkaç kıt‘a gemisi Karadeniz boğazının hâricine gelüp birkaç top atsa ve İstanbul ahâlisinin zahiresi Karadeniz’e münhasır olmağla zahiremizi kat1 etse İstanbul’un hâli neye müncer olur, böyle vakt-i hazarda cllj .u-l «u» zahire peyâ-pey gelmekde iken ekmekler siyâh idi, şöyle idi, böyle idi  İstanbul’lu türlü türlü kil u kal ihtira’ ediyorlar, lyâzen billahi te’âlâ ol vakit gavâil-i seferiyyeyi bırağup İstanbul zahiresini fikr etmeli. Benim bildiğim bunun hayırlusu bu işi sulh ile kat’dır» dedi. Sadrıazam hazretleri tekrâr kelâma ibtidâr ve «benim murâdım sefer olmasun demek ve muhârebeden kaçmak değildir. Bir nefsim var uğur-ı dîn ü devletde fedâ olsun, cihân kimseye bâ-kî değildir, esbâb mükemmel olsa bir gün durmayup ne olmak ihtimâli var» diyerek hemen mütevekkilen alâllah ebvâb-ı harbi küşâde eder idim, lâkin esbâb mütehammil değil ben şu mesnede geleli bir sene ancak oldu, benden evvel gelenler istihsâl-i esbâb-ı cenge kat‘â mübâşeret etmediler şâir esbâb şöyle dursun ihtiyât içün zehâir-i seferiyye nâmiyle bir dâne zahîre dahi tedârük eylemediler, cümleniz bu meclisdesiz, öyle değil midir? Benim me’mûr olduğum vakitlerde bir habbe zahîre bir mahalle tehyi’e olunmuş mu idi?» deyicek cümle huzzâr tasdîk ve hâl böyle olduğunu takrîr eylediler. Ba’dehu sadrıazam-ı gayret-şi‘âr yine kelâma ibtidâr edüp «me’mûr olduğum günden beru kat’â boş durmadım, leyi ü nehâr sarf-ı mâ-hasal-ı iktidâr ederek cümlenizin ma’lûmu olan mertebe tedârükât tehyi’e edebildim, hâlâ seraskerler olan mahallere ve şâir ol etrâfa sefer olur mülâhazasiyle Ordu-yı hümâyûn mürûr edecek yerlere vâfir zehâir cem‘ olundu. Ve seraskerler ve başbuğlar ma’iyyetlerine ve iktizâ eden mahallere gönderilmek içün Varna’ya top ve mühimmât gönderildi, hattâ bir mikdârı seraskerlere ve mevâzi‘-i sâireye îsâl’8 olunduğu cümlenin ma’lûmudur. Sadrıazama bârid söz söylenmez demeyüp imkân-ı âdîsi olan tedârükâtda  kusûr etdim ise bayağı âdem farz edüp söyleyün, bana şöyle söylediler deyû nefsâniyyet icrâsı kaydına düşer isem Allahü te’âlâ belâmı versün» dediklerinde cümlesi yek-zebân-ı vifâk olarak «sizin kat’â kusûrunuz olmadığı ve endek müddetde bundan ziyâde himmet ve ikdâm olamadığı’9 zâhirdir» dediklerinde sad-rıazam hazretleri i‘âde-i kelâm ve işbu vakitde tedârükâtımız ancak bu rütbeye resîde olup lâkin mukâbele-i düşmana kâfi olmadığını cümleye ifhâm üzerime lâzım ve küllî tedârük gördüm» deyû lâf ü güzâf edüp iftihâr etmem doğruca söylerim, bakın görün meclisi buna göre kat’ edin» dediler. Muhâ-sebe-i evvel Süleyman Feyzi Efendi kelâma bed’ edüp «siz her80 şey’i doğruca ve güzelce söylediniz, devletimiz şeri‘at-i mutahharaya merbût olmağla muktezâsını ulemâ efendiler beyân buyursunlar» deyicek Müftî-zâde Efendi ve Tevfik Efendi mukabele birle «muhârebe ve musâlahanm cevâzı evvelâ Dcvlet-i aliyye’nin za‘f u mikncti nıa'lûm olmağa mütevakkıf olup ulemânın bu madde ma‘lûmları olmadığını ifâde eylediklerinde sadnazam hazretleri cevâba mübâşeret ve za‘f u miknete dâir husûsât yegân yegân beyân81 ve bir mübhem şey kalmadığı zâhir ve ayân olup evvelâ hazîne husûsu ki a‘zam-ı esbâb-ı miknetdendir, işte defterdâr efendi, su’âl olunsun» dediklerinde defterdâr efendi «şimdiki hâlde sefer yoğiken Devlet-i aliyye’nin ma-sârifi îrâdına gâlibdir» dedi. Sadnazam hazretleri yine i‘âde-i kelâm edüp «Darbhâne-i âmire’yi derseniz, işte darbhâne emîni  efendi dahi bundadır, söylesün, darbhânede el-yevm mevcûd olan akçe yedi bin keseye bâ-liğ olabilir, ol dahi kapudan paşanın ifâdesi üzere yalnız donanma masâri-finin ancak nısfına vefâ eder, gelelim asker husûsuna, işte ocaklar ağaları bundadır, henüz şitâ askerini ihrâca me’mûr olanların askere ve arabaya bedel akçe aldıkları ve onüç bin guruş Bender topçularının mevâcibi gönderilmiş iken kafaya dört bin guruş varup mâ'adâsı eki olunduğu şimdi okunan kâğıddan münfehim oldu. Asker bedeli el’ân ocak mübâşiri kim ise elbette cezâsı icrâ olunur ve bunlar lûtf-i Hakk ile nizâm bulmaz değil, bulur, lâkin vakte muhtâc, düşmanlarımız ise hudûdlarda hâzırdır» Ba'dehû topcu-başıya hitâb edüp «ağa bu onüç bin guruş noksân, niçün, gidüp kü-sûrunu kim aldı» deyicek «bu akçe vaktimde gönderilmedi, habîr değilim, tashîh eder hâkipâye ifâde ederim» dedikde yine sadnazam hazretleri kelâma ibtidâr birle «bunlar ne işlesünler nice müddetden berü zabıta-i askeriyye fâsid olmuş, bunlar ne şekil buldular ise böylece kullanırlar, nizâmına sa‘yleri yok değil gerek yeniçeri ağasının ve gerek şâir ocak ağaları ve zâbit-lerinin gayretleri var, lâkin vakte muhtâc bunları mu’ahezenin ne fâidesi var meselâ ocağın niçün böyle ve bu mübâşir hilâf-ı me’mûriyyet harekete nice cesâret etdi deyû yeniçeri ağasını mu’aheze etsem, ağa olalı üç ay oldu ne bilsün ve ne yapsun, darılup azl etsem yerine olacak âdemin hâlini ne bileyim, tecrübeye muhtâc, şimdiki hâlde bunu tecrübe edelim, inşâ-Allahü te‘âlâ sa‘y eder, ve illâ bunu azl bir şey değil lâkin  kable’t-tecrübe azlin ma'nâsı ve fâidesi yok, kusûru dahil buna kıyâs olunur. İşte asker hâli dahi böylecedir, esbâb-ı seferiyyenin biri dahi müdebbir-i asker olacak vüzerâdan aslah mevcûd olup seraskerliğe intihâb eylediğimiz vüzerânın seleflerinin hâlleri cümlenizin ma'lûmlarıdır. Devletin derece-i za‘f ve mik-neti işbu ta'dâd eylediğimiz esbâb ile zâhir olacak, işte birer birer beyân eyledim. Verilecek cevâb-ı şer‘î buna nazaran verilsün» dediler. Ba'dehû ricâl-i Devlet-i aliyye’ye ve ocak ağalarına hitâb edüp «ağalar, efendiler işbu beyân olunan hâlât böyle değil midir? Ziyâde ve noksânı var mıdır? düşmanlarımıza mukabele edecek asker tedârükünün imkânı var ise söyleyin» buyurduklarında ricâl-i Devlet-i aliyye’den ba’zıları memâlik-i mah-rûse-i islâmiyyede asâkir çok, lâkin zâbıta ve râbıtaları ve hîn-i iktizâde sebât ve metânetleri olmadığını beyân akabinde nakîbü’l-eşrâf efendi yeniçeri ağasına hitâb edüp «ağa ne dersin, asker ihrâc edebilir misin? dediklerinde «sa’y ederim mümkin olabildiği mertebe çıkarırım» demekle yine nakîb efendi mukabele edüp «mümkin olabildiği dediğin düşmanlara vâfi olamaz, bundan kat‘-ı nazar ihrâc edebileceğin asker mukâbele-i a‘dâda sâ-bit-kadem olurlar mı? ve sebât ve metânetlerine müte‘ahhid olur musun? dedikde, tela'süme başlayup der-akab cebeci-başı Elhac İsmâil Ağa kelâma mübâderet edüp «ben seferlerin ekserisinde bulundum, bâ-husûs geçenki seferde her mahallinde ve Şumnu’da berâber idim, sefer gayri şey’e benzemez, ol vakit bir düşmana cevâb veremedik  ben sağdan sağa söylerim, böyle işde sükûtun ma‘nâsı yokdur, dîn ü devlete hayırlu olanı söylemelidir, cebehâneden dört ortayı çıkarıncaya değin dünyâ kadar akçe hare etdim, bizim askerde iş yok, eğip bükmenin ma'nâsı yokdur, hâllerimiz bes-belli hemen musâlahaya karâr ile bu meclisde bunu kat‘ buyurun ve illâ mukavemet mümkin değildir» dedi. Bundan sonra tevkii Çelebi Mehmed Efendi kelâma ağaz edüp «Çıldır vâlisinin tahrîrâtında Moskovlu’nun Gürcistan meliki ile ittihâdı ve müceddeden ol taraflarda araba yolları açdığı ve katı vâfir asker gönderdiği ve hattâ müteheyyi-i ceng idükleri tafsilen muharrer olmağla huzûra takdîm olumuş idi. Düşmanın ol taraflarda olduğu mahall Ahısha’ya dört sâ‘at mesâfedir, ma‘âz-Allah ceng kapusu açılmak lâzım gelür ise Çıldır ve Kars ve Erzurum ve bunlar emsâli bilâddan hayır yokdur. Anadolu’dan asker îsâlinin imânı mefküddur» dedikde birâderi Lâleli Mustafa Efendi dahi mûmâ-ileyhin kelâmını tasdîk ve kavlini îsâl-i rütbe-i tahkik eyledi. Tersâne-i âmire emîni Sırrı Selim Efendi dahi sevk-i kelâm edüp «emir buyurduğunuz tertîbâtı kapudan paşa ile bi’l-müzâkere defter edüp takdîm eyledim, masârif ne derecelere müntehi olduğu zâhir olduğundan fazla Bağdad vâlisi tarafından gelen tahrîrâtda Moskovlu’nun Mâzenderan taraflarından Acem’e el uzatdığı münderic olmağla bu sûretde sefer açmak nice el verebilür. îşte kapudan paşa hazretleri cümleden ziyâde cenge harîs bir vezîr iken ol dahi tecviz etmiyor» deyicek, kapudan paşa hazretleri  tasdîk eyleyerek «ben böyle vakitde ceng münâsibdir, diyemem ma‘âz-Allahü te’âlâ sonu fenâ olur, bu bâbda sulhdan gayri Devlet-i aliyye’ye göre hayırlu iş yokdur» dedi. Sadrıazam hazretleri şâir huzzâra hitâb edüp «bu bâbda her birinizin re’yi ne ise söyleyin şimdi sükût edüp sonra hâneleriniz-de akd-i meclis ile Amr ü Zeyd’e tarîz etmeyin, işte şevketlû, kudretlû pâdişâhımızın e‘azz-Allahü ensârehû hazretleri hatt-ı hümâyûnlarında söylenmek vâcib olan meclisde söylemeyüp sonra nifâk-âmiz kavi ü fi‘le cesâret edenlerin hakkından gelirim deyû beyân buyurmuşlar, sözünüz ne ise şimdi bu meclisde beyân edin şimdi bu meclisde söylemeyüp madde ne veçhile kat' olunacak ise kat‘ olundukdan sonra hânesinde ve mecâlis-i uhrâda ta'rîz-gûne bir ferdin söz söylediğini istimâ' eyler isem vallahü’l-azîm kebîr ü sağır demeyüp hâtır ve gönüle bakmayup evlâdım dahi olur ise mazhar-ı cezâ ederim, gözünüzü açıp merâmmız ne ise şimdi ifâde edin» dedikde sipâhî-ler ağası Elhac Selim Ağa cevâba ibtidâr edüp «Moskovlu Kırım’ı şimdi mi zabt etti? on seneden berü zabtmdadır. Hânın ismi var idi, şimdi on seneÇ den berü zabtında olan yerden Moskovlu’ya çık diyebilir miyiz? ve desek çıkar mı? ve bu hâl ile mukavemet mümkin mi? sefer açılsa iyâzen-billâhi te'âlâ rusvayhkdan gayri neyi müfîd olur, bu bâbda musâlahadan ahsen-i sûret mi olur?» dedi. Sadrıazam hazretleri semâhatlû şeyhülislâm efendi hazretlerine teveccüh edüp «de‘âvî-i şer'iyyede müdde'i lâzım olduğu gibi istiftâda dahi müdde'i lâzımdır, ve hakîkat-i da'vâ  müsteftîye takrîr olunmaludur ki fetvâya muvâfık ola -fetvâyı anladışa göre verirler- ta'bîri meşhûr meseldir, işte tefâsil-i hâl sûret-i da'vâda takrîr olundu. Cenâbınız ve şâir ulemâ efendiler cevâb-ı şer'îsini beyân buyurun dediler». Semâhatlû şeyhülislâm efendi hazretleri ve nakîbü’l-eşrâf efendi, Müftî-zâde Efendi ile beynlerinde ba'de’l-müzâkere Müftî-zâde Efendi cevâba tasaddî edüp «çün-ki maddenin cevâb-ı şer'îsini taleb ve devletin a'zârmı beyân eylediniz, şe-rî‘at-i mutahharanm iktizâsı şerreynin ictimâ'mda ehvenini ihtiyâr vâcibdir. Meselâ bir mü’min namaz kılacak olsa esvâbı münecces olup gayri esvâbı olmasa, üryânen kılmak yâhud ol münecces esvâb ile kılmak şıklarından kangısı lâzım gelür. Lâ-mehâle üryân kılmayup, münecces esvâb ile kılmak lâzım gelür, bu mes’ele ma'lûmunuzdur. Bu bâbda dahi sefer vukû'unun şerri sulh şerrine gâlib olduğu hâlde ehven olan sulhü ihtiyâr lâzım gelür» demekle defterdâr efendi kelâma ibtidâr edüp «sefer vukû'unda derkâr olan mehâzir ta'dâd olundu, ve her husûs cümlenin ma'lûmu oldu. Sefer olun-mayup Moskovlu’ya sened verildiği hâlde devlete ve hazîneye mahzûru nedir, ol dahi beyân buyurulsun ve cümlenin ma'lûmu olsun» dedikde efendi-i mûmâ-ileyh ba'idce bulunup kelâmını gereği gibi fehm kabil olmadığından kıbel-i sadâret-penâhîden «efendi söylediğin nedir» denildikde «kethüdâ bey-efendi kulunuz şöyle söyler» deyu kelâmını i'âde ve ifâde etmekle, sad-rıazam hazretleri ve huzzârdan ba'zıları mukabele edüp «Moskov’un Kırım’ı zabt etmesi ahid-nâmeye mugayirdir. Bundan başka  Kırım ve Taman ve Kuban’da bu kadar müslimîn vardır. Sened verildiği hâlde kâfirin hilâf-ı ahd hareketini bû kadar müslimînin ra'iyyetini kabûl etmiş oluruz, zâhir-i
hâlde işte bu mahzûr var. Mâ‘adâ ne makûle mahzûrât olduğunu ve olacağını Allah bilir» dediler. Rum-eli kazaskeri efendi kelâma ağaz edüp «şu kadar var ki Karadeniz Moskovlu’nun elinde olacak ve belki bir mikdâr zâ-hireden sıklet çekilecek, lâkin Kırım serbest iken Karadeniz Moskovlu’nun elinde idi. İnşâ-Allahu te‘âlâ ol-sıklet dahi çekilmez» demekle kethüdâ bey kelâma ağaz edüp «şimdiki hâlde meclis neyi müntic olduğunu cümlemiz dahi bilemedik lâkin eğer ittifâk-ı ârâ ile Moskovlu’ya istediği gibi sened verilmesi karâr-gîr olur ise sened verilmesi ile maslahat tekmili mülâhaza olun-mayup, teksîr-i hazîne ve tanzîm-i asker ve takviye-i serhaddât ve tedârü-kât-ı külliye-i seferiyyeye leyi ü nehâr ikdâm olunmak vâcibdir. Zîrâ bizi a‘dâ tedürüksüz ve devleti kuvvetsiz ve askerimizi râbıtasız gördükçe, bundan sonra dahi nice nice teklîfâta mübâşeret ederler, cümlemiz sa‘y etmeli-yüz, ola ki a'dâmıza mukavemet edebilecek miknet istihsâl edelim, sened verilmesi karârında bu kaziyye meşrût olmaludur, ve bunu sulh-i müebbed zann etmelü değildir» dediler82. Şeyhülislâm efendi hazretleri «acaba şu Moskovlu ile bir mütâreke tanzimi kabil değil midir?» dediklerinde, müd-de'âsının verâsı olmayup matlûbu olan senedin i'tâsı ve cevâb-ı redd verilmesi şıklarından gayri şık kabûl etmeyeceği beyân olunmak esnâsmda sad-rıazam hazretleri «buyurduğunuz mütâreke ma'nen olmaludur. Meselâ şimdi cümlenin ittifâkı sened verilmekde karâr eyler ise  sened verildikden sonra şimdi söylendiği gibi tedârükâtımıza bakılup kâffe-i esbâb-ı seferiyye mükemmelen müheyyâ oldukdan sonra sefer îkâ* olundukda, şimdilik verilen sened mütâreke sûretinde olmuş olur. Böyle olmayup Moskovlu’ya mütâreke teklif olunsa ahid-nâmeler yalnız Kırım maddesinden ibâret olma-mağla şerâit-i şâire dahi muvakkat olmak lâzım gelür» dediler. Rumeli kazaskeri efendi «şu matlûb olan sened bir dahi krâ’at olunsun» demeleriyle mükerreren krâ’at olunur iken sûret-i senedin [bir] fıkrası Kuban nehrinin berü tarafı olan Soğucak ve şâir ol havâli Devlet-i aliyye yedinde kalmak maddesini mübeyyin olduğundan efendi-i mûmâ-ileyh anlamayup «bu ne de-mekdir» deyu su’al edicek sadrıazam hazretleri «bu mahaller hâlâ Devlet-i aliyye’nin tasarrufundadır, lâkin bunun mebnâ-aleyhi vardır. Kethüdâ bey bilür söylesün» deyicek kethüdâ bey tafsîl-i hâle mübâderet edüp «çünki Kaynarca müsâlahasmda kavm-i tatar serbest olmak üzere mastürdur. Şâ-hin Giray’m hanlığı istikrârını hâvi Âtıf-zâde Ömer Efendi merhûmun riyâ-setinde gelen mahzarcılarda kapu halkından İsmâil Ağa nâmında Şâhin Gi-ray’ın bir âdemi var idi. Mahzarcıları istintak içün kulunuzu göndermeleriyle esnâ-yi musâhebetde mezbûr İsmâil ve bir defa dahi Moskov elçisi sâbık Stakiyef Kırım hânları mecmû' kalpak iktisâ eden tavâifin hanlarıdır. Bu
sûretde Kuban’nın berü geçesinde olan Abaza ve Çerâkise ve sair bi’l-cümle tavâife Kırım hânının hükmü câri olmak ve bu sûretde tavâif-i mezkûrenin sâkin oldukları Soğucak ve şâir arazi serbestiyete ve hânın havme-i hükümetine dâhil olmağla bu mahaller hân tarafından zabt  olunup, Dev-let-i aliyye’nin müdâhalesi iktizâ etmez» da'vâsını etdiler. Ba'dehu bu husûs taharri olunarak Râşid Tarihi'nde bulunmağla şöyle ki bir vakitde Abaza tâifesinin şakâvet ve tuğyanlarından ve berü taraflarda vâki' memâlik sekenesine ta‘addîlerinden şikâyet olunmuş ol vakit bunların ta‘addîleri defi, Kınm hânı bulunan Hacı Giray Hân’a Devlet-i aliyye tarafından tahrîr olun-dukda hân-ı müşârün-ileyh Kuban’ın Anadolu geçesi bizim hükümetimize dâhil olmayup, Devlet-i aliyye’nin bilâd-ı sâiresi gibidir. Ahâlisinin def‘-i ta‘addî ve te‘dîbleri Devlet-i aliyye cânibinden olmak iktizâ eder deyû tahrîr etmiş, bu keyfiyyet târîh-i mezbûrda böylece bulunduğundan merkumlara beyân ile ilzâm olunmuşlar idi. Şimdi mahall-i mezbûre Devlet-i aliyye tasarrufunda kalsun deyû sened-i mezkûrda tezkîr etmeleri bu illete mebnîdir. Ve el-hâletü-hâzihi mevâzi‘-i merküme Devlet-i aliyye tarafmdadır dedi. Bâlâda mastûr mübâhesât ile meclis uzayup, madde netîce bulmayup, sad-rıazam hazretleri ve nakîbü’l-eşrâf efendi tekrâr huzzâra hitâb ve «efendiler, ağalar söyleyin, sened mi verilsün? ceng mi olunsun? sükût câiz değildir, makâlâtiyle şimdi sükût edüp sonra ta'rîz edenler haklarında bâlâda mastûr va‘îdâtı tekrâr edüp Süleyman Feyzi Efendi’ye teveccüh ve «efendi ne dersin» deyicek Süleyman Feyzi Efendi cevâba ibtidâr edüp «işte deminden güzel söylendi, muktezâ-yi hâli şeri‘at-i garrâya tevfik ile ulemâ efendiler cevâb versünler* deyicek, ulemâ efendiler bir-biri beynlerinde biraz dahi söyleşdiler. Bi’l-âhire şeyhülislâm efendi hazretleri fetvâ emîni efendiye hitâb edüp «ne dersin» deyicek fetvâ emîni efendi  «Devlet-i aliyye’nin za‘fı ve esbâb-ı seferiyyenin derecesi böyle olduğu takdirde şer‘an müsâlaha tecviz olunur» dedi. Müftî-zâde Efendi dahi emîn-i mûmâ-ileyhi tasdik ve «benim dediğim mes’ele dahi böyle değilimdir?» deyicek ol dahi «böyledir ve bu takdirde müsâlaha mücevvezdir» dedi. Sadnazam hazretleri ve şeyhülislâm efendi hazretleri bi’l-ittifâk ricâl-i devlet ve ocaklunun cümlesine hitâb ve ekserisine münferiden münferidâ su’âl ederek «ne dersiz, cümleniz sened-i mezkûrun Moskovlu’ya verilmesine râzılar misiz?» dedik-r lerinde, kapudan paşa ve Mustafa Paşa ve ulemâ efendiler ve yeniçeri ağası &lt;ve ocağı ağaları ve ricâl-i Devlet-i aliyye’nin cümlesi ve sipâh ve silâhdâr ağaları başka başka «râzılarız» dediler. Hitâb-ı mezkûr tekrâr olunup «doğruca söyleyin sonra şöyle ve böyle dimen denmekle huzzârın cümlesi bi’l-ittifâk böylece münâsibdir, sonra diyecek söz yokdur, söz budur» dediler Lâleli Mustafa Efendi bu su’al ve cevâbdan sonra söze başlayup «işte bu madde cümle ittifâkiyle böylece karâr kıldı. Sened-i mezkûr i‘tâ olunacağı meclisde Moskovlu’nun Gürcistan taraflarına yollar açdığı ve asker gönderdiği münâsib olmamak ve ol iddi‘âdan fâriğ olmak husûsları elçiye îrâd ile şu madde def‘ olunsa güzel olur idi» deyicek «pek güzel, bir kerre îrâd olunsun kabûl eder ise, vâkı'â güzel olur» denilüp sened verilmesine karâr verildi. Ba'dehû sadrıazam hazretleri cümleye hitâb edüp «işte cümle ittifâkiyle Moskovlu’ya sened-i mezkûr verilecek oldu, lâkin  bu gün yarın verilir, on gün sonra verilir, her ne vakit verilir ise verilir ol vakte dek şu meclisi şu odadan taşra mahalde her kim tefevvüh eder ise hakkında kazâsı derkârdır. Zîrâ şimdiye dek vâki1 olan mecâlisi ertesi günü gavurlardan is-timâ* ediyoruz, bu lâyık değildir» deyicek cümlesi tefevvüh etmemeğe ta'ah-hüd eylediler. Hattâ topcu-başı ağa «bu meclisi gayri mahalde lisânına alanı Allah kahr eylesün» deyû inkisar, ba'dehû fâtihâ denilüp teberrüken huz-zârın cümlesi fâtiha-i şerife krâatine ibtidâr edüp meclise hitâm verildi. Ce-nâb-ı Hakk Resûl-ı Kibriyâ aleyhi ezke’t-tehâyâ hürmetine veliyy-i ni‘me-timiz olan Devlet-i aliyye’ye karîben miknet ve kuvvet ihsân edüp kâffe-i a'dâsından ahz-i sâr ve intikama muvaffak eyleye, âmîn.
Tezyîl; Ma'lûm ola ki esbâb-ı muhâfaza-i memâlik ü enhâ ve levâzım-ı muhârese-i bilâd ü ercâ ittifâk-ı ukalâ-yi kâr-azmâ ile hazâin ve asâkir ve zehâire inhisâr-ı küllî ile münhasır ve işbu mevâdd-ı selâsenin birine noksân tereyân eyler ise mahtûbe-i ibretü’l-vusûl merâm ve re’y-i tutuk-ı ihticâbda müstetir olacağı umûr-ı bedihiyyeden olup binâen-aleyh bundan akdem zu-hûr eden seferin imtidâdı hasebiyle usûl-i zevâbıt-ı mülkiyyeye halel-i küllî ârız olup akîb-i seferde ihmâl-i vükelâ-yi devlet ile bu mehâmm-ı lâzımetü’l-ihtimâmın te’diye ve tanzimine adem-i takayyüd ve ikdâm ve hazînenin kıl-leti ve mühimmât-ı seferiyyenin adem-i kifâyeti ve ale’l-husûs asâkirin83 cübn ü rehâveti a‘dâ-yi dîne gün be-gün vesîle-i husûl-i garaz ve merâm olmağla maiûm olan hâlât-ı müdhişe vuku* ve dâiren mâ-dâr havâli-i me-mâlik-i Devlet-i aliyye  husemâ taraflarından ihâta olunarak ednâ ba-hâneye mutarassıd oldukları dahi şuyû‘ bulup bu mülâbese ile cism-i gayr-i mahfûz-ı mülke maraz-ı âkile isâbet etmekle derhâl tedbîr-i dil-pezîr ile izâlesine takayyüd olunmadığı takdirde cemi‘-i a'zâya sirâyet ve ma‘âz-Allah telef-i nefs-i mülke mûcib ve illet olmak hâletleri gelüp görünüp şâir a‘zânın selâmeti içün bir uzvun kat‘ı bi-hasebi’l-kânûn iktizâ eylediğine nazaran el-hâletü-hâzihi mesâğ-ı şeri‘at-ı garrâ ve ittifâk-ı ârâ ile nizâm-gîr-i karâr olan keyfiyyet mizâc-ı vakte nisbetle ihtiyâr-ı ehven-i şerreyn kabilinden olup zât-ı mülke isâbet eden a‘râz-ı fâsidenin derk ü fehminden kasır ba‘zı sâde-dilân ekâbirin i‘tirâz sevdâsiyle bu hâletin kabûlüne zarûret mess etdi deyû leb-cünbân-ı hezeyân oldukları dahl-i gayr-i miiveccehleri bu veçhile redd olunur ki mümehhid-i usûl-i tarîk-i müstakim ve şeref-yâb-ı hitâb-ı Jj eti olan Fahr-i kâinât aleyhi efdalü’t-tahiyyât hazretlerine sulh-i Hudeybiyede sanâdîd-i Kureyş serd-i şurût-ı sahîfe ile îrâd-ı envâ‘-ı tekâlîf-i anîfe eylediklerinden gayri mehâsin-i şerîfelerine Urve bin Mes'ûdi’s-Sakafî muhâlif-i tavr-ı edeb dest-i ta'arruzu itâle ve nüvişte-i kilk-i Hazret-i Ali olan sulh-nâmeden felev kelime-i tayyibeyi tağyir ve izâle ve ba‘dc’s-sulh Medine-i münevvere’ye avdet-i hümâyûnları vukû‘unda Utbe bin Üsey-yid’in târîk-hâne-i derûnu envâr-ı hidâyet ile fürûzân ve çirk-i şirk ile pür-jeng olan mir’ât-i kalbi şeref-i İslâm ile mücellâ  ve tâbân olup Mekke’den Medine’ye hicret akabinde cânib-i Kureyş’den reddiyçün vârid olanlara merküm teslim ve li-maslahatin bu kâr-ı düşvâr ihtiyâr olunduğu tefhim buyurulup yevmü’l-âhir ebede dahi tâife-i Kureyş ile rabt-ı vesîka-i ittihâd eden Gatafan ve Fezâre kabilelerinin tefrîk-i şeml-i cem'iyyetleri zımnında hâric-i Medine-i münevvere’de olan nahîlin sülüsünü kabîleteyn-i mezkûre-teyne beher sâl ber-vech-i maktü‘ i'tâ ve îsâl sûretlerine rızâ-dâde olmalariyle ma‘a’l-kıyâs Devlet-i aliyye’nin bu defa bi’z-zarûre ihtiyâr eylediği keyfiyyet mebnî-ale’l-esâs olduğu fenn-i siyer mütetebbi'lerine azher mine’ş-şems ve ebyen mine’l-emsdir. Bu keyfiyyâtm vukü'u ashâb-ı kirâmın min-haysi’l-aded kılleti ve hıtta-i islâmiyyenin adem-i vüs'ati zamânına müsâdefe etmekden nâşi ihtiyârı zarûrî idi deyu tekrâr da'vâda ısrâr ederler ise cem‘iyyet-i Kureyş dahi mütekessirü’l-a'dâd olmayup hîn-i istinfârda ma‘a-mülhakâtihim ancak on bine müntehi ve teşettüt-i cem'iyyetleri sell-i seyf-i şeri'at olunmaksızın ednâ teveccüh-i hazret-i risâlet-penâhîyle muzmahill olmak be-dîhî ve ale’l-husûs taraf-ı muvahhidînde cihâr-güzîn ve eyyâm-ı câhiliyetde her biri bin nefere mu'âdil nice ebtâl-i müslimîn hâzır iken ol-vechile sulha meyi ü rükün nakş-ı zamîr-i feyz-i84 tahmîrleri olan ilm-i mâ-kân ve mâ-yekûn iktizâsiyle ümmet-i merhûmesine ancak ta‘lîm-i maslahat-ı hayriyye olduğu vâreste-i kuyûd-ı zunûndur. 
