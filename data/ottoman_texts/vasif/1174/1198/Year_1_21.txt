Zikr-i tenkih-i sûret-i sened
Kırım ve Kuban maddesiyçün Rusyalu’nun iddi'â eyledikleri senedin i'tâsı ittifâk-ı ârâ ile meclis-i meşveretde karâr-gîr-i nizâm olmakdan nâşi sened-i mezkûrun sûreti olmak üzere Rusya elçisinin arz eylediği kâğıdın mukaddemesi ta‘bîrât-ı gayr-i müsta'mele ve kelimât-ı bâride ve mühmele ile muhbat ve müşevveş olduğundan gayri Aynah-kavak tenkîh-nâmesinin Tatara müte'allik olan ikinci ve üçüncü ve dördüncü maddeleri ve Kaynarca ahid-nâmesinin üçüncü maddesi ilga olunmak elçi-i mersûmun kâğıdında münderic olup Kaynarca’nın üçüncü maddesi ise Özi kaTası kadîmî ülkesiyle ke‘l-evvel Devlet-i aliyye nin tasarrufunda bâkî kala şartından ibâret olup ilga olunduğu takdirde bir arahkda madde-i ilgayı der-meyân ve Özi’yi mül-hakâtiyle ahden iddi‘â eylecekleri nümâyân zikr olunan elfâz-ı mübheme ve gayr-i müstakîmenin tağyiri ve ale’l-husûs Devlet-i aliyye’ye mazarratı be-dîhî olan  madde-i selâse-i mezkûrenin îzâh ve tebyîni Rusya tercü-mânı vâsıtasiyle elçiye ifhâm olundukda tağyîr-i üslûb ve tenkîh-i sûret-i matlûb uhdesinden hâriç olduğun ifâde ve devletinin madde-i ilgadan mu-râd-ı âharı olmadığını beyân ile tercümânını i*âde ve’l-hâsıl birkaç defa muhâbere ve madde-i mezkûrenin keşf ü îzâhı hususunda bi’l-vasıta azîm muhâvereden sonra güc ile mesfûr ilzâm ve üçüncü maddede musarrah olan Özi ibâresi ibkâsiyle böyle bir emr-i mevhûm ve vaktiyle da'vâya sâlih bir kayd-ı dakîkü’l-mefhûm izâlesine ihtimâm olundu.
