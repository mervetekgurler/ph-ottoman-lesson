Meşveret-i havass der-nezd-i kethüdâ-yi hazret-i sadr-ı âli ve vukü'u ebhâs berâ-yi sekene-i Kının
Zikr olunan senedin sûreti müte‘ayyinân-ı erbâb-ı meşverete irâ’et ve istikdâh-ı zend-i re’y ü reviyyet zımnında defterdâr-ı şıkk-ı evvel Feyzi Efendi ve muhâsebe-i evvel Süleyman Fevzi Efendi ve Penâh Süleyman Efendi Bâbıâlî’ye ihzâr ve kethüdâ bey odasında cem'iyyete karâr verilüp minvâl-i muharrer üzere sened-i mezkûrun sûreti mûmâ-ileyhime krâ’at ve tağyir ve tenkîhinde ve ale’l-husûs Özi maddesinin madde-i sâliseden tecrîd ve intizâ'ında çekilen usret ve ta‘ab beyân ve işâret olundukda baş muhâsebeci efendi sebk-i senedi istihsân akabinde Kırım ve Kuban taraflarında bu kadar muvahhidîn mevcûd olmağla hâlleri neye müncer olacak-dır deyû perişân oldukda mukabele olunup bu husûs sened i'tâsı tahakkukunda Rusya elçisine tercümânı vâsıtasiyle ifhâm ve Kırım ve Kuban’da mü-temekkin olanlar islâmdan olmağla hicret ihtiyâr edenlere sedd-i râh-ı mü-mânâ'at  olunmamak husûsu senede dere ve zamm olunmak lâzımdır deyû ilhâh ve ibrâm olundukda Rusyalu Kırım’ı zabt eylediklerinde Avrupa ve Kırım’a beyân-nâme neşr eylediklerinden sonra tekrâr Kırım’a beyân-nâme irsâl ve hicret ihtiyâr edenler bir mâh imhâl ve emvâl ve eşyâ ve iyâl-lerini diledikleri mahallere sevk ve îsâl etmeleri emrinde muhayyer oldukları inhâ olunup tavâif-i tatardan ba'zıları hicreti ihtiyâr ve ikâmete niyyet edenler vatanlarında meks ü karâr eylediklerinden gayri muhâcirînin ba‘zısı peşî-mân ve tekrâr vatanlarına avdet eylediklerini beyân ile kayd-ı mezkûrun senede indirâcı adîmü’l-imkân ve vakt-i mev'ûd hülûl eylediğine binâen fî-mâ-ba‘d bu makûle îrâdât ile ifâte-i vakt ü zamân olunmamasını Rusya elçisi tercümâniyle ifâde eyledi denildikde efendi-i mûmâ-ileyh i‘âde-i kelâm ve «bu kâfirlerin muktezâ-yi meşrebleri iddialarında ısrâr-ı tâm ederler ise dahi ba'zı matlabları husûliyle şâir garaz-ı cüz’îlerinde tenezzülleri mücerreb-i enâm olup binâen-aleyh Devlet-i aliyye matlûbunuza mümâşât edüp ancak ihtiyâriyle hicret kasd edenlere sûret-i men1 ve zecr gösterilmemesi senede idhâl olunmak ve bundan sonra bu husûsun müzâkeresi câiz olmak iddi‘âları der-meyân olunur ise garaz-ı aslîleri hâsıl olmuş bulunduğuna nazaran bu madde içün ihtiyâr-ı harb etmeyecekleri ve beher-hâl bir ilâcını görmeğe sa'y edecekleri agleb-i ihtimâl ve hattâ riyâsetimizde konsolos maddesinde dahi envâ‘-ı evzâ‘ ihtirâ‘ eylediklerinde konsolos nasbim Devlet-i aliyye ka-bûl ve ancak eşkâl-i tahsîs-i mahalde kalup sonra bir nizâmı verilür denildikde  madde-i asliyyede kabûl bulunmak hasebiyle müdde'âmızı Devlet-i aliyye redd etdi demeğe kadir olamadılar gayeten mâ-fi’l-bâb konsolosun cây-i karârında ısrâr etdiler» dedikde elçi-i mesfûr beher-yevm irsâl-i ahbâr-ı müdhişe ile sened husûsunda ta‘cîl ve hudûd başlarında rûzmerre Rusya askerine iki yüz bin guruş sarf olunduğunu îmâ ile «te’ehhür-i maddenin nihâyeti vesîle-i nedâmetdir» deyû kat‘-ı kâl u kîl etmişiken «îrâd olunan kaydın senede derci husûsu tekrir85 olunduğu takdirde fâidesi olmadığından gayri Devlet-i aliyye’ye mûcib-i rezâlet olacağı bedîhîdir» denildikde Penâh Süleyman Efendi derîçe-i kelâmı bâz ve bu veçhile mukaddeme-sâz oldu ki «bu madde fi’l-asıl Rusya elçisine ifhâm ve ol dahi aks-i matlûb üzere redd-i peyâm etmiş fî-ma-ba‘d tekrîr-i müdde‘âda mu‘âmele-i sâbıka derkâr ve kabûlünde vücûd-ı ıztırâr takribiyle Devlet-i aliyye’ye nakîsa-i şân-ı tatar-rufu zâhir ve âşıkâr olmağla rezâleti tecviz ve kabûlden ise hemen işbu krâ’at olunan senedi i‘tâ evlâdır. Zîrâ Tatar kavmi mukaddemâ serbest olup umûr-larına müdâhalemiz yoğidi, şimdi Moskov’a teba'iyyet eylemişler, Allah belâlarını versün, bir mütelevvin tâifediler ve fiT-asıl bu serbestiyyeti dahi kendüleri kesb eylediler bu maddenin kabûlünde Devlet-i aliyye’den ısrâr ve Rusyalu tarafından adem-i kabûl bedîdâr olduğu hâlde mukabele lâzım gelür mukabeleye ise şimdilik kudret olmayup ma‘a-hazâ cihâdın farziyyeti imkân ile meşrûtdur, imkân olmadığı hâlde ma’zûruz» der iken baş muhâ-sebeci  efendi mukabele edüp «merâm bu husûs beher hâl bu min-vâl üzere hitâm bulsun demek değildir. Garaz mukaddem ve mu'ahhar zu-hûru melhûz bir mazarrat var ise beyân olsun demekdir. Ve zikr olunan madde şer‘-i şerife müte’allik olmağla bir kerre şer‘îsi dahi tahkik olunsun
K zîrâ bu kadar müslimînin ra'iyyetini tecviz etdiler deyû güft-gû derkâr ve I me’mûrlar hedef-i sihâm-ı ta‘n ve âzâr olacakları bedîdârdır» dedikde adem-i
teferruk-ı huzzâr şartiyle bahs-i mezkûr ma‘rûz-ı pîş-gâh-ı hazret-i sadrü’s-sudûr kılındıkda bu veçhile mukabele buyurdular ki lev-faraznâ Kırım’da | olan tavâif Devlet-i aliyye’den isti‘âne etdiler. Şimdilik i'ânete yârâ ve kud-
। ret var mıdır? Ve mukaddema bi’d-defe‘ât istigâselerine80 binâen vücûb-ı
igâseleri bâbında sûret-i fetvâ ihrâc ve Devlet-i aliyye igâseye muhtaç ol-muşiken tertîb-i asker-i berrî ve techîz-i leşker-i bahrîden cüz’î ve külli bir fâide tahsil edebildi mi? belki Şâhin Giray’ın hânlıkda istikrârını ve mah-M lûliyyet-i hakîkiyye vukü‘unda âharm hân nasb olunmasını îcâb eylediğinden gayri bu defa Tatar Şâhin Giray’ı hal‘ ve Bahadır Giray’ı mesned-i hâ-niye vaz‘ eyledikleri hengâmda Devlet-i aliyye’ye mahzar irsâl ve hân içün menşûr istidalarında hanlığı tasdik ve menşuru ısdâr ve tenmîk mümkin oldu mu? bu husûslar etrâfiyle müzâkere olunsun deyû sâdır olan emr ü fermânları huzzâra ifâde olundukda baş muhâsebeci efendi «vâkı‘â bunlar ; vardır ve igâsede imkân şartdır, imkân olmadığı sûretde ne çare, lâkin mu-
râd igâse ve istigâse bahsi değildir. Tâife-i Tatar bir kavm-i garîbü’l-etvâr olup ale’l-husûs  Rumeli cânibinde bu kadar hânân ve selâtîn Bucak T T ve şâir mahallerde katı çok sunûf-ı Tatar mevcûd olduklarından fazla bu es-  nâda Kırım’dan hicret etmiş bu kadar nüfûs vardır, ebnâ-yi cinsimizi küf-fâra verdiler âvâzesiyle bir güne fesâd tekevvünü ve Devlet-i aliyye ahâli-i sinden ba‘zı hâliyü’z-zihn bu kadar islâmın ra‘iyyetini tecviz etdiler deyû
| me’mûrlar haklarında ihdâs-ı kil u kâl eyleyecekleri melhûz olmağla mü-
J cerred bu misillû hâlât tahaddüs etmemek ve eylediği hâlde tedârüklü bu
lunmak ya'ni Moskovlu’ya bu kaziyyeyi kirâren ve mirâren îrâd eyledik ısgâ
I etmeyüp ısrâr eylediler demek içün bir kerre elçiye îrâd olunsa hiç olmaz Devlet-i aliyye’ye kuvvet ve miknet verinceye dek mümâşât  evlâ idü-ğünü ba‘de’l-ifâde husûs-ı mezkûr mükâlemeye me’mûr olan zevat taraflarından min-gayr-i me’mûriyetin ba'zı mukaddemât-ı dostâne ile elçiye îrâd ve şâyed mülâyemet ve nâ-dürüştî vesîle-i husûl-i murâd olur, olmadığı sûretde husûs-ı mezkûr me'mûrlar taraflarından dostâne der-meyân olunacağına binâen adem-i kabûlde terettüb eden rezâlet Devlet-i aliyye’ye âid olmayacağın îmâ eyledikde bu madde tekrar elçiyle müzâkere olunacak değil belki tercümânı vâsıtasiyle mümkin olabildiği ve sûret-i sened bi’l-muhâbere karâr bulup ba'de’t-tebyîz elçi ile mübâdele olunmak içün akd-i meclis olu-nacakdır, zîrâ bu pazarertesi sened mübâdele olunmaz ise me’mûriyyetim tamamdır deyû elçi-i mesfûr irsâl-i peyâm-ı mûhiş ile tahdîş-i ezhân ve bu takdirde vaktin müsâ'adesi olmadığı nümâyândır» denildikde baş muhâsebe-ci efendi ta'kîb ve «kayd-ı mezkûrun sürh ile senede dere olunmasını tas-vîb ve elçiye tercümâniyle gönderilüp kabûl etdiyse ni'ame’l-matlûb etmediği hâlde bu da'vâdan keff-i yed ve ol-vechile i‘tâ-yi sened olunsun» de-dikde huzzârın cümlesi bu kavli istihsân ve herkes mahallerine revân oldular. Ba'dehu Rusya tercümâm getirdilüp zikr olunan husûs mesfûra ifâde ve ismâ‘ ve re’y olunduğu üzere sûret-i senede sürh ile işâret ve elçi tarafına gönderildikde bir veçhile kabûl mümkin olmadığı haberiyle tercümânını ıı-câ‘ ve mukaddem bu husûs içün gönderdiği cevâbı bu def‘a dahi tafsil ve işbâ* etmekle vâki' olan bahsin tafsili ve elçinin ısrârı-ı  küllisi cum‘a günü Bâbıâlî’ye vürûdlarında sadreyn-i muhteremeyn hazerâtma ifâde ve kudret olmadığı hâlde senedin ol veçhile i'tâsma rızâ-dâde olduklarında kayd-ı mezkûrun ref'iyle i‘tâ-yi sened karâr-gîr-i nizâm ve kethüdâ bey odasında vâki* olan mübâhese ve ârânın cüz’î ve külli bir fâidesi zuhûr etme-yüp biyhûde yere isrâf-ı kelâm olundu. Cenâb-ı kahhâr-ı lem-yezel zât-ı fer-dâniyyeti hürmetine hüzn ü inkisâr kulûb-ı muvahhidîni katiben sürûra mü-beddel edüp zuhûr-ı gayret-i ilâhiyyesiyle şerzime-i a‘da-yi dîni makhûr ve te’yîd-i millet-i islâmiyyede hâb u râhatı terk eden şehriyâr-ı gayret-medâr û&gt;l hazretlerini her hâlde mansûr ve muzaffer eyleye,
âmîn.
