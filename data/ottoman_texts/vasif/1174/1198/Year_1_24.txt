Sûret-i sened O
Bi-ismihî subhânehû ve te*âlâ bâ‘is-i tenmîk-i hurûf oldur ki Devlet-i aliyye-i Osmaniyye ile Rusya Devleti imparatoriyesi beyninde der-kâr olan hüsn-i muvâlât ve musâfâtm tezâyüd ve istikrârına bâdî olur ve sâilin istihsâli tarafeynden matlûb ve müİtezem olduğundan bu defa Kırım ve Ta-man ve Kuban’da tekevvün eden hâlât beyne’d-devleteyn mûris-i kil ü kâl ve belki mûcib-i infisâh-ı sulh ü salâh olabildiği mülâhaza olduğundan husûs-ı mezbûrun tarafeynden dostâne müzâkeresini işbu iki devlet ihtiyâr ve gereği gibi mütâla'a eylediklerinden sonra beyne’d-devleteyn min-ba*d bir türlü mevâdd-ı bahs-i kil  ü kâl kalmamak irâde-i câzimesiyle ba‘d-ezîn musâlaha-i kaviyye-i ferhûnde-fâlin ve hüsn-i hem-cıvâreynin ve ticâret-i ma‘küdenin menâfi'iyle tarafeynden temettü* olunmak içim husûs-ı mezbûrun bir râbıta-i kaviyyeye rabtmı muktezî gördüklerine binâen işbu iki devlet bu husûsu ba‘de’l-müzâkere bu senedin tamâmen ve kâmilen ri'âyet ve ifâsını alenen ahd ü peymân ederek akd ve tanzimini murâd eylediklerinden taraflarından murahhaslar intihâb ve ta‘yîn ve yedlerine ruhsat-nâmeler i‘tâ ya'ni Devlet-i aliyye-i Osmaniyye tarafından bu niyâz-mendân-ı dergâh-ı ilâh devlet-i kavî-i şevket-vüzerâ ve ulemâ ve ricâli derûnlarmda hâlâ bi’l-fi'il deryâ kapudanhğı ve Anadolu kazaskerliği pâyesiyle sâbıkâ İstanbul kadılığı ve riyâset-i küttâb hidemât-ı celîle-i refi'alariyle şeref-yâb olup şehriyâr-ı Dârâ-derbân ve hüsrev-i ma‘delet-nişân dâver-i devrân şehinşâh-ı cihân şevketlû kerâmetlû mehâbetlû adâletlû veli-ni‘metimiz pâdişâhımız efendimiz cânib-i hümâyûnlarından yedlerimize ihsân buyurulan ruhsat-nâme-i sâmiyeleriyle haşmetlû miknetlû bi‘t-tamâm Rusyaların padişah ve impara-toriçesi cenâbları tarafından Deraliyye’de mukîm fevkala‘de orta elçisi ve murahhası ve devletinin müsteşârı ve San Viladimir İstanislas tarîkinin kavalyen rağbetlû menziletlû Bulhakof dahi ruhsat-nâme ile terhîs olunup lâyıkı ve iktizâsı veçhile yedlerimize verilen ruhsat-nâmelerimizi beynimizde ba‘de’l-mübâdele mevadd-ı âtiyetü’z-zikri imzâ ve temhir etmişizdir. :
Evvelki madde: Bin yüz seksensekiz senesinde akd olunan musâlaha ahid-nâmesinin ve bin yüz seksendokuz senesinde  tanzim olunan hudûd-nâmenin ve bin yüz doksanüç senesinde mün'akid olan tenkih-nâmenin ikinci ve üçüncü ve dördüncü maddeleri istisna olunup işbu maddeler ba‘d-ezîn devleteynden bir veçhile i‘tibâr olunmayup amel olunmaları iktizâ etmeye, i
lâkin Özi kal‘ası kadîmi ülkesiyle Devlet-i aliyye’nin taht-ı tasarrufunda bâki kala ibâresi bâlâda mastür seksensekiz senesi ahid-nâmesinin zikr olunan üçüncü maddesinde musarrah olmağla ibâre-i mezkûre kemâkân ma‘mû-lün-bih ve mer‘î tutula.
İkinci madde: Rusya Devlet-i imparatoriyesi Tatar hânları taraflarından ।
Soğucak kabasının nâhiyesi üzerlerine iddi‘â olunan mülkiyyet hukukunu hiç bir vakitde der-meyân ve iddi'â eylemeyüp kal‘a-i mezkûre külliyen Devlet-i Osmaniyye’nin mülkü olduğunu i'tirâf eder.
Üçüncü madde: Kuban’da, Kuban nehri hudûd i‘tibâr olunmağla zikr olunan devlet-i imparatoriyye nehr-i mezbûrun beru yakasında ya‘ni nehr-i Kuban ve Karadeniz beyninde mütemekkin olan tavâif-i Tatardan dahi keff-i yed. eder. İşbu senedin gerek şevketlû kerâmetlû adâletlû merhametlû veli-ni'metimiz efendimiz padişahımız hazretlerinin taraf-ı hümâyûnlarından ve gerek haşmetlû miknetlû bi’t-tamam rusyaların padişah ve imparatoriçesi ce-nâbları tarafından kendü imzâlariyle ve vech-i mu‘tâd üzere muharrer alenen tasdîk-nâmeler ile te’yîd ve tasdîk ve zikr olunan tasdîk-nâmeler işbu i
senedin akdi gününden dört ay zarfında ve mümkin olur ise dahi mukaddem
Kostantaniyye’de mübâdele olunmak üzere karâr verilüp cânibeyn murah-
hasları mefâhîm ve mezâmîni  muvâfık ve mutabık iki nüshasını ter-
tîb ve terkîm edüp kendü imzâlarımız ve mühürlerimiz ile hatm ve temhîr
eyleyüp beynimizde mübâdele cylemişizdir.
i I i î ı
