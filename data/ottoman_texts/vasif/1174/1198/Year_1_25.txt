Zikr-i sened-dâden-i Devlet-i aliyye berâ-yi mevadd-ı Eflâk ve Boğdan
Bundan akdem Moskov ve Nemçe elçilerinin devletleri taraflarından me’mûren Bâbıâlî’ye takdim eylediği takrirlerinde münderic olan mevadd-ı selâsenin ikisi hitâm-pezîr ve diğeri ki Eflâk ve Boğdan maddesidir, bu âna dek te’hîr olunmuşidi. Zikr olunan maddenin dahi kat‘ u nizâmı hasm-ı mek-kârın hülâsa-ı merâmı olduğundan gayri Devlet-i aliyye tarafından mevadd-ı selâsenin kabûlü zımnında mukaddemâ sened verilmiş olmağla ba'zen mü-kâleme ve ba'zen muhâbere ile işbu madde dahi tanzim olunup keyfiyyeti ma'lûm olmak içün makâm-ı sadâret-i uzmâdan verilen senedin me’âli alâ-tarîki’l-icmâl tahrîr olundu. Bin yüz seksensekiz senesinde Eflâk ve Boğ-dan’dan vürûd eden boyarların iltimâslariyle hatt-ı hümâyûn-ı şevket-makrûn ile müveşşah inâyet ve ihsân olunan evâmir-i aliyye icrâsı ta'ahhüdiyle Ef-lâk’dan altı yüz ondokuz kise ve Boğdan’dan yüz otuzbeş kise ve dört yüz kırkdört buçuk guruşdan ziyâde beher sâl cizye mutâlebe olunmayup zikr olunan mebâliği getürüp Asitane-i sa'âdet’e teslim edeler ve müceddeden nasb olunan beylerden cevâiz taleb olunmayup, anlar dahi re'âyâdan bu bahâne ile akçe tahsil etmeyeler, ve Eflâk memleketinden îdiyye nakd ve eşyâ, doksan bin rikâbiyye kırk bin ve Boğdan’dan îdiyye doksan bin ve rikâbiyye yir-mibeşer bin guruş almup ibkâiyyeyi memleketeyn beyleri re'âyâya tevzi'  etmeyüp kendülere âid olan menâfi‘-i rüsûmât ve gümrük ve şâir vâ-ridât-ı mu'ayyenelerinden edâ edeler ve ol havâlide olan vülât ve hükkâm iddi‘â-yi hâse, ve zararı re'âyâyâ râci' avâid taleb etmeyüp ve mücerred akçe ve hediyye celbi içün mübâşir göndermeleri Devlet-i aliyye tarafından tecviz olunmamak ve Devlet-i aliyye’de birisi mansûb oldukda memleketden avâid ve cevâiz verilmeyüp hubûbat ve zehâir-i şâire dahi ahâliye mûcib-i muzâyaka olmayacak derecelerde ahz ü iştirâ olundukda mîrîden an-nakd akçesi edâ ve nakliyyesi ahâliye tahmîl olunmaya ve tüccâr tarafından alındığı hâlde râyic olduğu vech üzere alınup ta‘yînât-ı mîriyye ve sekene-i İstanbul içün füruht olunacak ağnâmı si'r râyiciyle tüccâr ve celeblere voyvodalar nezâretleriyle füruht edeler ve Devlet-i aliyye’ye lâzım olan kereste ve şâir levâzım-ı ebniye mukaddemce beylere ihbâr ve kat'iyye ve nakliyye-leri re'âyâya el-verecek veçhile nakden edâ ve hudûddan hâriç mahallere nakl etdirilmek bâbında cebr olunmamak ve memleketeyn-i mezkûreteynden araba ve amele mutâlebe olundukda ücret-i âdiyelerini tenkis ve te’hîr câiz olmayup fermânlu tüccârdan gayri yamâkân ve etrâfdan ızrâr da'iyesiyle bir ferdin geşt ü giizârları ve topraklarında hars u zirâ'at ve ra‘y-i hayvanât etmeyeler.
Su’al-kerden-i hazret-i şehriyâr-ı hikmet-şi‘âr ez-cevâz-ı feth-i în-i sulh-i zarûrîyyü’l-ihtiyâr i
Devlet-i aliyye-i ebediyyü’l-kıyâmm esbâb-ı ceng ü peykârı henüz ve-râ-yi cidâr-ı nâ-tamâmî  ve noksâniyetde mütevârî olduğuna binâen a‘dâ-yi dînin Kırım ve şâir mevadda zuhûra gelen teklîf-i anîflerine bâlâda tafsil ve beyân olunduğu üzere zarûrî mümâşât ve ba'demâ kümmeleti’l-esbâb ahz-i sâr ü intikam kasdiyle taraf taraf diyâr-ı nikbet-medârlarma sevk-i mücâhidin ve guzât hülâsa-i efkâr-ı kâr-güzârân-ı devlet olduğu eğer-çi ma‘lûm-ı şehriyârî olup ancak kesir ü kalîl ve dakik ü çelil umûr-ı hümâyûnlarını şer‘-i şerife tatbik muktezâ-yi meslek-î müstevcibü’t-tevfîkleri olmağla binâen-aleyh yâverî-i avn-i hazret-i hayrü’n-nâsırîn ve meded-kârî-i rûhâniyyet-i cenâb-ı seyyidü’l-mürselîn ile mukabele ve mukâteleye isti‘dâd-ı tâm geldikde fesh-i râbıta-i âştîye mesâğ-ı şer‘-i şerif ne veçhiledir deyû be-yâz üzerine keşide bir kıt‘a hatt-ı hümâyûn-ı hikmet-meşhûnlariyle istifsâr buyurduklarında müsteşrif-i avâkıb-ı umûr ve müte’emmil-i habâyâ-yi ah-vâl-i cumhûr olan sadrü’s-sudûr tarafından ise bu husûs mukaddemâ istiftâ87 ve semâhatlû şeyhülislâm efendi hazretleri dahi ulemâ-i a‘lâm ile bi’l-müzâ-kere i‘tâ-yi fetvâ etmiş bulunmalariyle zikr olunan fetvâ-yi şerif bu def‘a ta-raf4 pür-şeref-i hilâfet-penâhîye arz u takdim ve me’âl ü muhassah mer-sûm-ı sahîfe-i tab‘-ı müstakimleri buyuruldukda sandukça-i kitmân ve is-titâre vaz‘ u ilkâ ve hükmünü icrâ liyâkatini cenâb-ı kahhâr-ı müntakimden niyâz ile ref‘-i eküff-i du‘â buyurdular.
Tevcîh-i livâ-i Kocaeli be-tsmail Paşa ve me’mûriyyet-i o be-muhâfaza-i ada-i Prezen
Zikr olunan Prezen adası Özi kal'asının kilidi ve belki ekser mahallin  sedd-i şedidi olmakdan nâşi muhâfazası her bâr lâzıme-i hâlden olmağla binâen-aleyh kapusu halkından mâ'adâ yetmiş nefer tâmmü’s-silâh i
piyâde ile inşâ-Allahü te'âlâ evvel bahar-ı huceste âsârda varup ada-i mez-küreyi muhâfaza etmek şartiyle sâbıkâ Akşehir mutasarrıfı olan mîrimîrân-ı
kirâmdan İsmail Paşa’ya işbu Saferü’l-hayr’m beşinci günü avâtıf-ı aliyye-i hazret-i şehinşâhîden Kocaeli sancağı tevcih ve ihsân88 ve ol bâbda ısdâr-ı
emr-i celîlü’ş-şân kılındı.
