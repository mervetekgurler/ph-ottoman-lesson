Zikr-i ibkâ-i Şam ve Trablus
*
Kuds-i şerif ve Nablus sancakları ilhâkiyle hâlâ Şam vâlisi ve mîrü’l-hac olan vezîr-i mükerrem Derviş Mehmed Paşa hazretleri bu sâl-i meyâ-min-iştimâlde muktezâ-yi me’mûriyyeti üzere hüccâc-ı zevi’l-ibtihâcı bi-fazlihi subhânehu ve te'âlâ Mekke-i mükerreme’ye kemâl-i itmi’nân ve re-fâhiyyet ile îsâl ve iskât-ı farîza-i hacc ve itmâm-ı lâzıme-i acc ü secc akı-binde Şam-ı cennet-meşâma mashûben bi’s-selâma idhâl eylediği bu esnada meserret-resân-ı vürûd olan tahrîrâtından müstebân olduğundan gayri çerde başbuğluğiyle hâlâ Trablus-Şam beylerbeyisi olan birâderi Haşan Paşa dahi vaktiyle hüccâc-ı hidâyet-minhâcı istikbâl ve hizmet-i lâzımesinde sarf-ı mâ-hasal-ı iktidâr eylediği hüsn-i terbiye-i hazret-i âsaf-ı hamidü’l-hasal ile ma‘rûz-ı atabe-i hüdâvend-i deryâ-nevâl kılmmağla sa‘y ü himmetleri mebrûr ve hizmet ve gayretleri meşkûr olup zalâm-ı şâm-ı halecân-ı kalb ile târik olan hâne-i ümîdleri pertev-i âfitâb-ı şehriyârî ile pür-nûr u ziyâ ve işbu Rebi‘ü’l-evvcl gurresinden kemâkân mansıblan takrir  ve ibkâ olundu.
Celb-i Nakş-ı Kadem-i muhterem-i hazret-i Risâlet-penâhî ez-Şam be-cânib-i Asitâne-i sa'âdet-makâm
Dımışk-ı Şam eyâletine tâbi’ Havran nâhiyesinde Eski-Şam demekle ma‘rûf Busrâ nâm kal'ada mevcûd eser-i kadem-i muhterem-i hazret-i şefî‘-i rûz-i cezâ ve nakş-ı pây-i cenâb-ı ser-hayl-i enbiyâ aleyhi efdalü’t-tehâyâyı keşîde-i sîne-i iftihâr ve nihâde-i suveydâ-yi dil-i şeref ve i‘tibârı eden ha-cer-i i'câz-eseri Şam vâlisi esbak müteveffâ Vezir Mehmed Paşa mahall-i mezkûrdan kal* ve müteveffâ Es‘ad Paşa’nın hânesine nakl ve vaz‘ eylediğini hâlâ Şam vâlisi vezîr-i mükerrem Derviş Mehmed Paşa bu def'a arz u tahrîr ve Câmi‘-i Emeviyye’de vâki’ merkad-i mu‘attar-ı Hazret-i Yahyâ Aleyhüsselâm’da cümle-i âsâr-ı hayriyye-i hazret-i tâcdârîden olarak mü-ceddeden bir mahall binâsiyle ikâmesi veyâhud suhûlet-i nakl hasebiyle Asi-tane-i sa'âdet âşiyâneye celb olunmasını ifâde ve tezkîr etmekle Darü’s-sal-tanatü’l-aliyye’de bu makûle âsar-ı şerife ve teberrükât-ı latTfenin vücûdu mahz-ı hayr u bereket ve vesîletü’l-husûl-i yümn ü sa‘âdet olduğu havâli-gerd-i zamîr-i ilhâm-tahmîr-i şehriyârî olduğuna binâen zikr olunan89 Ha-cer-i şerif bu cânibe nakl olunup Asitane-i sa‘âdet’de müceddeden ihyâ ve binâ olunan türbe-i şerîfenin bir mahall-i münâsibine vaz‘ u ta‘lîk ve ziyâ-ret-gâh-ı erbâb-ı kulûb ve tahkik olmak üzere Şam vâlisine hitaben isdâr-ı emr-i celîlü’l-i'tibâr kılındı. Kadem-i şerîf’in zikr olunan hacere te’sîri key-fiyyetine tahsîl-i ıttılâ* içün tetebbû‘-ı kütüb-i magâzî ve siyer ve istintâk-i ehl-i hadis ve eser kıhnup Halebî’nin İnsânü’l-uyûn nâm siyer-i makbûlünde İmâm Sübkî’nin  meşhûr olan Kasîde-i tâiyye’sinde,
id iladan j y f J j\ )
beyti sahîfe-zîb-i beyân ve İmâm Suyûtî’nin Hasâis-i suğrâ nâm kitâb-ı müs-tetâbında &lt;j J\ j 'Jl ibaresi nûr-fezâ-yi merdümek-i tahkik ve
îkân olup ancak kabûl-i isr eden hacer ıtlâk üzere mezkûr ve muharrer ve husûsiyle vukü‘-ı isre delâlet eder bir ibâre-i sarîha ve bir rivâyet-i sahîhaya her-çend zafer mümkin olmadı ise dahi Je y mefhûmu üzere
nakş-ı Kadem-i Fahri kâinât aleyhi efdalü’t-tahiyyât i'tikâdiyle ihtirâm ve i‘zâzı yümn ü bereketden hâli olmadığı zâhirdir.
