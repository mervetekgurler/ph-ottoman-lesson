Zikr-i mektûli-i mutasarnf-ı Delvine ve tevcîh-i livâ-i mezkûr be-Aydonatlı Abdurrahman Paşa
Delvine sancağı mutasarrıfı olup mîrimîrân-ı kirâmdan Mustafa Pa-şa’nın sâkin olduğu mahalle leylen ba‘zı eşkıyâ duhûl edüp mûmâileyhi kati ü i‘dâm ve mevcûd olan zî-kıymet eşyâsını nehb ü gâret eylediklerini ahâli-i belde mahzar ve kadısı i‘lâm etmekle bu makûle fitne ve fesâda cesâret ve nasb-kerde-i halifetü’l-müslimîn olan vulât ve hükkâma itâle-i dest-i şakâ-vet edenlerin cezâları tertibiyle şâir eclâf-ı nâs terhîb olunmak Kânûn-ı kül-lî-i siyâset-i mülkiyyeden olduğuna binâen katilleri teftiş ve istihbâr ve cezâ-yi mâ-yelîkleri icrâsiyle def‘-i ihtilâl-i beldeye ibtidâr ve mûmâ-ileyhin gasb olunan hasis ve nefis emvâl ve eşyâsı zâhire ihrâc ve bu vesile ile şâir bî-garaz kimesneler min-gayr-i vech tazyik ve iz‘âc olunmamak bâbında  hâlâ Avlonya sancağı mutasarrıfı Kürd Ahmed Paşa’ya ve Rumeli kaymakamına ısdâr-ı fermân-ı âlî-şân kılmup münhal olan Delvine sancağı işbu Rebiülevvel gurresinde avâtıf-ı aliyye-i mülûkâneden Aydonatlı Abdurrahman Paşa’ya tevcih ve inâyet ve me’mûrlara i‘ânet etmesi husûsu mûmâ-ileyhe gereği gibi tenbîh ve işâret olundu.
