Vürûd-ı haber-i vefât-ı kâdı-i Medine-i münevvere ve tevcîh-i kazâ-i mezkûr
Doksansekiz senesi Muharreminden zabt eylemek üzere bundan akdem Medine-i Münevvere kazâsiyle ibcâl ve cânib-i Hicâzfa] cemmâze-keş-i isti‘câl olan mevâli-i kiramdan Hıfzî-zâde Mustafa Efendi müddet-i örfiyye-sini kable’l-ikmâl dâr-ı ahiret’e intikâl eylediği haberi bu esnada resîde-i ata-be-i adâlet-iştimâl olduğuna binâen yine doksansekiz senesi Muharreminden zabt ve yevm-i nasbından azli mu‘teber olmak şart kılınarak sâbıkâ Şam-ı şerif kadısı Ağa-zâde Abdurrahman Efendi’ye bâ-işâret-i aliyye kazâ-i mezkûr tevcih ve ihsan ve zuhûrat nev‘inden olan takaddüm ile efendi-i mû-mâ-ileyh mahsûd-ı emsâl ve akrân olup Asitane-i sa'âdet’den bir an akdem fekk-i tmâb-ı ikâmet ve sûy-i dilcûy-i Tayyibe-i tayyibeye matiyye-rân-ı müsâra'at olması fermân olundu.
