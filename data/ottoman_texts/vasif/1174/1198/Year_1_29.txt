Tertîb-i âlây ve meclis-i âlî berâ-yi ta‘lîm-i şehzâdegân-ı pür-ma‘âlî
İbbân-ı civân ve sabâ ve ünfüvân-ı ömr-i girân-bahâda tahsil olunan ilm ü hüner sahâif-i ezhânda ke’n-nakş fi’l-hacer müte’essir ve kârger olacağı ind-i ehlü’n-nazar müsellem ve mu'teber olduğundan gayri ta‘allüm-i efânîn-i ulûm ve tefehhüm-i kavânîn ü rüsûm tehî-destân-ı enama  sermâye-i dükkânçe-i ma‘işet ve vesîletü’l-husûl-ı rızk u kısmet olduğu gibi ezâhîr-i hadâik-i saltanat u bahtiyârî olan şehzâdegân hazerâtına dahi ârâ-yiş ü ziynet ve zerî‘atü’z-zabt-ı serâir-i mülk ü millet olduğu hâlâ evrenk-nişîn-i hilâfet ve tâcdârî ve dîhîm-i efrûz-ı bâlâ-hâne-i şevket u kâm-kârî olan Şehriyâr-ı müstahsenü’l-âsâr ve şehinşâh-ı İskender-vakâr hazretlerinin zamîr-i münîr gîtî-izâetlerinde aks-endâz-ı mir’at-i vuzûh olup binâberin el-hâletü-hâzihi tertib-kerde-i âgûş-ı saltanat ve perveriş-yâfte-i hadâne-i izz ü şevket olan şehzâde Sultan Süleyman dâme fî-avni’l-müste‘ân ve şeh-zâde Sultan Mustafa , ijUl a) öjj hazerâtının idrâk-i ma'kûlât ve mahsûsât ve iktisâb-ı nazariyyât ve zarûriyyâta isti‘dâd-ı mahzları ke’ş-şems fi’l-hevâcir mütebeyyin ve kâbiliyyet-i fıtriyyeleri ke’l-bedri’z-zâhir müte'ayyin olduğuna binâen ravzatü’l-gmâ-yi ulûm-ı mütenevvi'adan ikti-tâf-ı verd-i tariyy-i ma'ârif ve hadîka-i enîka-i kemâlât-ı şettâdan ictinâ-yi bâkûre-i letâif buyurmalarına irâde-i kerâmet-ifâde-i mülûkâneleri cereyân jü jdcj kelâm-ı hikmet-intizâmına intisâ ve iktidâ ile revâc-dâde-i fenn-i kâsid-i hüner ü irfân olmalariyle felihâzâ işbu Rebi'ülevvelin beşinci günü sadrıazam-ı âlî-makâm ve şeyhülislâm-ı benâm ve vüzerâ-yi izâm ve sudûr-ı kirâm hazerâtı ve ricâl-i bâb ve şâir hademe-i dergâh-ı felek-cenâb Saray-ı âmire’ye kemâl-i sürür ve beşâşet ile teveccüh ve azimet ve încilü köşk pîş-gâhında birkaç gün mukaddem nasb olunan otak-ı süreyyâ-nitâk ve hiyâm  ve çergelerde cüz’î istirahat akabinde hân-ı vasî‘ü’n-nevâl-i mülûkâne bast olunup müfti’l-enâm-ı sellemehü’s-selâm ve ağa-yi Dârü’s-sa'âdetü’ş-şerîfe ve vüzerâ-yi izâm hazerâtı cenâb-ı sadrü’l-vüzerâ hazretlerine tahsis olunan sofrada it'âm ile karîn-i i‘zâz ve ihtiram ve erkân-ı devlet-i ebed-müddet dahi haymelerinde Matbah-ı âmire’den ihzâr ve âmâde kılınan et‘ime-i şehiyye-i mülûkâne ile ikrâm olundukları esnâda rûh-ı cism-i mülk u millet ve mühr-i burc-ı übbehet ve menzilet olan şehenşâh-ı âlî-tebâr ve-kâhu’llahu ani’l-âfât ve’l-ekdâr hazretlerinin kudûm-ı meyâmin-lüzûm-ı mü-lûkâneleri haberi teşnîf-sâz-ı sâmi‘a-i huzzâr olup der-akab destûr-i vakur ve şeyhülislâm-ı ma'âli-mevfûr hazerâtı ve şâir mevcûd olan zevât-ı dîvân-ı adâlet-nişâna muhtass olan elbise ve eksiye ile şâh-râh-ı intizârda saf-beste-i ârâm ve nîm-nigâh-ı hazret-i padişâhîye neyi ümidiyle mevkif-i tazarru' ve meskenetde kıyâm etmeleriyle çok geçmeden padişâh-ı Dâd-âver misâl-i hûr-şîd-i enver etrâf ve eknâfa sâye-güster ve müsteşrifân-ı cemâl-i bâ-kemâl-i mülûkânelerine bahşende-i ziyâ ve fer olup derhal sadrıazam hazretleri ke-mâl-i ibtihâl ile icrâ-yi merâsim-i istikbâl ve gubâr-ı semend-i bî-mânend-i padişâhîye sürme-i çeşm-i ikbâl ve i'tibâr ve zürûr-i ayn-i şeref ü iftihâr edüp rahş-ı dil-keş-i düldül ve şüden-i seng-i rikâba vaz‘-ı kadem buyurduklarında müşârün-ileyh hazretleri kasr-ı hümâyûnda mansûb olan taht-ı âlî-bahta dek hizmet-î bagal-gîrî-i mülûkâne ile mübtehic ve mesrûr ve iltifât-ı şehriyâr-ı bende-nevâz ile hâiz-i rehîne-i  hubûr olduğu esnâda âlâ-yi vâlâ dahi cemî' esbâb ve levâzımiyle tertîb ve tekmil olunmuş olmağla sad-rıazam-ı kaviyyü’l-himem ve şeyhülislâm-ı fazâil-şiyem hazerâtı jUj
öl) jU» _/yhem-inân olarak müretteb âlây ile Orta kapu’ya teveccüh ve nü-zûl ve mâşiyan Arz kapusu’na vusûl ve tûlânî soffada erbâb-ı âlây alâ-merâtibihim ku'ûd ve kudûm-i şehzâdegân-ı civân-bahtâne medd-i hayt-ı şu‘â‘-ı çeşm-i şuhûd eylediler. Rub' sâ'at mürûrunda nevres-nihâlân-ı hadî-ka-i hâssü’l-hâss-ı sultânî ve nev-bâvegân-ı ravzü’l-ünf-i cihân-bânî olan şehzâdegân medde’llâhu zıllehumâ mâdâme’l-Ferkadâm hazerâtı ser-i sa'â-det-efserlerinde mücevher sorguçlar ve beyâz şîbe kaplu kapanice kürkler elmas ile müzeyyen esbler ile Bâbüssaâde’den mânend-i neyyireyn-i zâhireyn lem'a-pâş-i hâfıkayn olmalariyle murassa' rahleler üzerinde murassa' kise-lere mevzû' mutallâ al pûşîdeli Masâhif-i şerî/elerini lalaları kemâl-i âdâb ile istishâb ve pîş-gâh-ı necibânelerinde revân ve Dârüssa'âde ağası ve hazîne-dâr ağa hazerâtı yemin ü yesârlarmda selimi ve erkân kürkler ile ber-çîde-dâmen-i emr ü fermân olmalariyle dîdene-i kadîme-i Devlet-i aliyye üzere ibtidâ şerâfetlû nakîbü’l-eşrâf efendi hazretleri ber-dâşte-i dest-i du'â ba'de-hû sadr-ı âlî-kadr hazretleri ve şeyhülislâm ve vüzerâ-yi izâm ve ulemâ-yi a'lâm hazerâtı dest-bûs-i şehzâdegân-ı sa'âdet-me’nûs ile iktisâb-ı behcet ü
behâ ve râcilen Orta kapu’ya dek ale’t-tertîb pîş-gâh-ı saadetlerinde reh-neverd ve ba'dehû herkes suvâr-ı rehvâr ü semend olup tertîb-i ma'lûm ile İncili köşk’e karîb geldiklerinde  erbâb-ı âlây bi’l-cümle cânib-i ye-sârda kasr-ı hümâyûna varınca râkiben saf-ârâ-yi selâm ve sadnazam ve şeyhülislâm hazerâtı esblerinden nüzûl ve seng-i rikâbda kıyâm etmeleriyle şehzâdegân hazerâtı dahi haşmet-i tamm ve debdebe-i mâlâ-kelâm ile mev-kif-i selâmda yek-cünbüş-i ebrû-yi iltifâtlarına dîde-küşâ-yi terakkub olan bende-gânı lahazât-ı peyder-pey mekârim ile taltif ve seng-i rikâba teşrif buyurduklarında sadnazam hazretleri şehzâdegân hazerâtını birer birer ârâ-yiş-i âtik-i mubâhât eyleyerek huzûr-ı mevâhib-mahsûr-i hümâyûna îsâl ve ba'dehû kasr-ı hümâyûn etrâfmda vâki' sofada zânû-zede-i câh u ikbâl ve mutarassıd-ı ruhsat-ı padişâh-ı deryâ-nevâl olduğu hâlde izn ü ruhsat-ı şe-hinşâhî erzânî buyurulup sadnazam ve şeyhülislâm ve vüzerâ-yi izâm ve ule-mâ-yi a'lâm dâmen-bûs-i hazret-i şehriyârî ile şeref-mend ve yeniçeri ağası ve defterdâr efendi ve kapu ricâli müntehâ-yi medâ-yi basar olan mahalden birer temennâ ruhsatına kani' ve hursend oldular. Bundan sonra sadnazam hazretleri şehzâdegân hazerâtmı zîver-âgûş-i ihtirâm eyleyerek kasr-ı hümâyûnda mebsût olan ihrâm üzerine ik'âd ve şeyhülislâm-ı fezâil-mu'tâd hazretleri dahi rahlenin beni cânibinde mevzû' olan ihrâm üzerinde kemâl-i âdâb ile ku'ûd ve ta‘lîm-i isti'âze ve besmeleye bed’ ü mübâşeret edüp ba'de’t-ta'lîm yine âsaf-ı mekârim ve şîm gâyet-i tevkîr ü ta'zîm ile şehzâdegân ha-zerâtını mahallerine î§âl ve teslim eylediği hâlde  şeyhülislâm efendi hazretleri ve Ayasofya şeyhi dergâh-ı hâlik-i bî-enbâze ref‘-i eküff-i ibtihâl ve deymûmiyyet-i eyyâm-ı ömr ü devlet-i padişâh-ı kader-tevân ve kaymû-miyyet-i hengâm-ı a‘mâr-ı şehzâdegân-ı âlî-şân zımnında ed‘iye-i icâbet-der-kafâyı ikmâl eylediler. Ba'dehû şehinşâh-ı bâhirü’l-kerem ve’l-cûd sadr-ı azîzü’l-vücûdlann serâsere duhte ferve-i semmur ile hâiz-i kadeh-i mu‘allâ-yi ibtihâc ve sürür ve şeyhülislâm selleme-hü’s-selâm hazretlerini dahi beyâza kaplu semmur kürk ile nâil-i hubûr ve kezâlik Dârü’s-sa'âdetü’ş-şerîfe ağası hazretleri mazhar-ı lûtf-ı tâcdârî ve serâsere kaplu ferve-i semmur ilbâ-siyle kadr ü şânı âlî buyurulup sudûr-ı kirâm ve imâmeyn ve Ayasofya şeyhine ferâce semmur kürkler ilbâs ve otak-ı asâfîde yeniçeri ağası ve defterdâr efendiye ve şâirlere ber-mûcib-i defter hil'atler iksâsiyle derece-i i'ti-barlan felek-nümâs kılmdıkdan sonra şehzâdegân hazerâtmı tertîb-i sâbık üzere Orta kapu’ya îsâl ve ba’dehû mâşiyan kubbe-i hümâyûn ittisâlinde vâki' Harem-i hümâyûn kapusu pîşgâhmda ale’t-tertîb erbâb-ı âlây kıyâm ve müşârün-ileyhimâ hazerâtmm mükerreren iltifâtlarına mazhariyyetle nâil-i aksa’l-gâye-i90 merâm oldular. Ba'dehû şehzâdegân hazerâtı Harem-i hümâyûn’a azimet ve herkes mahallerine inân-tâb-ı mürâca‘at oldular. Ce-nâb-ı âferînende-i benî âdem ve fermân-fermâ-yi Vlj JL&gt; &gt;
«iJljUl hazretleri halîfetü’l-müslimîn ve hâmî-i havme-i şer‘-i mübîn olan padişâh-ı adâlet-karîn hazretlerini ilâ-yevmi’l-kıyâm zafer ü nusret ve kemâl-i sıhhat ve âfiyet ile taht-ârâ-yi beka  ve devâm edüp zerârî-i tayyibetü’l-a‘râk-ı şâhânelerin mütekessir ve efzûn ve her birini neyl-i emânî ve maksûd ile memnûn edüp ale’l-husûs el-hâletü hâzihi zîb-ârâ-yi âlem-i vücûd ve ziynet-i dehende-i manassa-i şuhûd olan şehzâdegân hazerâtını âfât-ı semâviyye ve araziyyeden masûn ve sâlim ve tül-i a'mâr ve husûl-i âmâl91 ve evtâr ile sâbit ve dâim eyleye, âmîn,
Nazm :
