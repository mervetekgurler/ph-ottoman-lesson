Vürûd-ı hedâyâ diğer bâr ez-cânib-i hâkim-i Fas be-sefâret-i Elhac Mekkî
Fas hâkimi Mevlây Muhammed bin Abdullah bin İsmail Cenâbî bundan akdem atabe-i aliyye-i hazret-i cihândâriye tertîb eylediği hedâyayı Mu-sulî olan Seyyid Tâhir nâm büyük elçisine teslim ve i‘tâ ve belde-i Fas’dan ihrâc ve isrâ edüp birkaç gün mürûrundan sonra zikr olunan hedâyânın ba'zı-sını müşârün-ileyh mahv u isbât etmek irâdesinde olmakdan nâşî sefîr-i merkuma irsâl-i peyâm ve hedâyâ vaz* olunan sandukalardan bi’t-tahsîs matlûbu olan sandukayı îsâl etmesini işâret ve ifhâm edüp, hevâları müsâ‘id olduğu sûretde geriden gelecek tekmile-i hediyyeye adem-i intizâr ve âhar kimesne ite verâsından ba‘s ü tisyâr olunacağını dahi tahrîr ve iş‘âr etmekte sefîr-i merkum zikr olunan sanduka-i matlûbeyi ib‘âs  etdikden sonra dîde be-sûy-i intizâr olduğu bâd-i muvâfık hübûb ve der-akab bâdbân-küşâ-yi savb-ı matlûb olarak vâsıl-ı Asitâne-i sa'âdet ve ânifen zikr olunduğu üzere hediyyeyi arz-ı pâye-i serîr-i saltanat etmişidi. Fas hâkimi müşârün-ileyh Cenâbî mukaddemâ celb ve ba'dehu mahv u isbât eylediği sandukaya mü-cevher-bendlü bir kabza kılıç ve bir aded incü tesbîh ve bir mücevher sâ‘at ve elmas ve yakut ite tersî1 olunmuş bir kıt‘a tâc ve bir gerdanlık ve bir çift zümrüd küpe ve bir mücevher hamâil vaz‘ ve altı re’s cevâri-i zenciye ve bir re’s tavâşî dahi zamm edüp bu defa Elhac Mekkî nâm diğer sefiriyle kıble-î mülûk ü ikbâl ve mahatt-ı rıhâl-i ikbâl olan Asitâne-i hümâ-âşiyâneye îsâl edüp sefîr-i merkum Bâbıâlî’ye da‘vet olunup sadrıazam hazretleri tarafından bir karsak ferve ilbâs ve bir çiçekli şal leffiyle ser-i iftihârı felek-mümâs kılınup ma'iyyetinde olan dört nefer âdemlerine dahi haftanlar iksâ ve ikâ-metleriyçün mahall-i münâsib ta‘yîniyle resm-i mihmân-nevâzî îfâ kılındı.
