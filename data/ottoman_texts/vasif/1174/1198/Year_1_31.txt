Tevcîh-i kazâ-i Yenişehr-i Fener ve İzmir
Zikr olunan kazâların vakt-i tevcihi hulûl etmekden nâşi işbu şehr-i merkumun onüçüncü günü Yenişehr-i Fener kazası gurre-i Recebde zabt eylemek üzere Nakîb-zâde92 Esseyyid Ahmed Efendi’ye  ve İzmir kazâsı kezâlik gurre-i Recebde zabt eylemek üzere Abdullah Molla-zâde Esseyyid Osman Efendi’ye bâ-işâret-i aliyye tevcih ve devriye menâsıbının ba‘zıları dahi erbâb-ı istihkaka tefviz ve inâyet ile hâlleri terfih olunduğundan gayri vâki* olan iki kol silsile iktizâsiyle müderrisin ihrâz-ı merâtib ve ba‘zı er-bâb-ı fazl u istîhâl hâriç ru’uslarına neyi ile tahsil ve dest-mâye-i me’ârib ve metâlib eylediler.
Vukü‘-ı tevcihât ba‘zı vüzerâ-yi izam ve mîrimîrân-ı kiram ve ref‘-i vezâret-i Silâhdâr Mehmed Emin Paşa ve İbrahim Paşa
Erzurum vâlisi vezir Timur Paşa’nın mîrimîrânhğı hengâmmda âfâk-gîr olan şöhret-i şâyi‘ası i‘tilâ-i kadr ü câhına sebeb ve irtifâ‘-ı derece-î şân ve unvânma vesîle-i akreb olup kusâvâ-yi merâtib-i beşeriyye olan rütbe-i vezârete nail ve mâh-ı ümidi hilâl iken bedr-i kâmil olduğundan gayri eyâ-let-i Erzurum behcet-i lüzûm gibi rahbü’l-enhâ ve kesîrü’l-nemâir mansıb-ı çelil ile tebcil ve kühlü’l-cevâhir i‘tibâr-ı evliyâ-yi devlet ile çeşm-i kelîli tek-hîl olunmuşidi. Müşârün-ileyh teveccüh-i ikbâl-i dünyâ-yi denî vü düne fe-rifte ve mağrûr ve sıfât-ı şeytâniyyeden olan ucb ü istikbâr ile az zamanda ma‘rûf ve meşhûr olup öteden beru tav‘ u inkıyâdlan nakş ber-âb (»kllj Uc. semtine zehâb âdet-i nâ-savâbları olan ümerâ-i ekrâd ve eclâf-ı ka-bâil-i müsta‘idü’l-fesâd ile mu'âmele bi’l-mücâmele kâ'idesine adem-i i'tinâ ve me’lûf oldukları dest-nevâzi-i nfk u mülâyemetden dâmen-efşân-ı enef  ü istiğnâ olduğundan gayri tavr-ı vezârete mahall ba'zı evzâ‘ı şuyû‘ ve ol-havâlide rü’yeti mühim olan umûr-ı devletde tehâvün ve taksiri mes-mû‘ olduğundan mahzâ tecrübe-i dekâyik-i umûr ve azmâyiş-i ahvâl-i cum-hûr etmesi dâ‘iyyesiyle terbiye ve ıslâhı maksûd ve Erzurum’dan azl ve İçel sancağına vasi ile çartak-ı iltifât-ı devletden sâkıt ve matrûd olup eyâlet-i mezkûre bundan akdem vezâreti refiyle Darende’de ikâmetine irâde ta‘alluk eden sadr-ı esbak Mehmed Paşa hazretlerine işbu şehr-i merkumun onaltm-cı günü tevcih ve ihsân ve ol-havâlide vâki' kâffe-if serhaddât ve memâlikin intizâm-ı ahvâline vakt-i tâmm ve cem‘-i eştât-ı umûruna kemâ-yenbagî ih-timâm etmek bâbmda emr ü fermân ve Karesi sancağı mutasarrıfı olup bir müddetden beru Asitane-i sa'adet’de manassa-nişîn-i ikâmet ve ârâm olan vezîr-i mükerrem Esseyyid Mustafa Paşa hazretlerine eyâlet-i Sivas tevcih ve bir an akdem mansıbı semtine sevk-i matâyâ-yi isti'câl eylemesi tenbîh ve Boğdan başbuğu olup Ohri sancağına ber-vech-i arpalık mutasarrıf olan vezîr-i mükerrem Ahmed Paşa hazretlerinin eyâlet-i Haleb ile dâire-i ahvâli tevsî4 ve terfih olunup selefi vezîr-i mükerrem Silâhdâr Mustafa Paşa hazretleri dahi melhûz-i lihaza-i birr ü in‘âm ve Karesi ve Sultanönü sancak-lariyle nâil-i merâm ve Asitane-i sa'âdet’e gelmek ruhsatına neyi ile bekâm olup Ohri sancağı mîrimîrân-ı kirâmdan İskenderiye’n Mehmed Paşa-zâde
Ahmed Paşa’ya ve înebahtı  ve Resmo sancağı mutasarrıfı Anabolu’-lu îbrahim Paşa’ya tevcîh ve inâyet ve selefi vezir Silâhdâr Emin Paşa’ya ve Azm-zâde kethüdahğından neş’et ve bir-takrîb ihrâz-ı rütbe-i vezâret eden îbrahim Paşa’nm bu âna dek vâli oldukları eyâlât ve elviyede etvâr-ı sütûdeye muvaffak olamadıklarından câme-i vezâret kametlerine nâ-çespân ve vezâretleri ref'iyle birer mahalde îvâ ve iskân olunmaları kendü haklarında dahi mahz-ı hayr olduğu vâreste-i kayd-ı beyân olmağla sıfr-ı zâid mesâbesinde olan isimleri cerîde-i vüzerâdan hakk ve sütürde ve Emin Paşa Filibe’de ve İbrahim Paşa Niğde’de pister-i ikâmeti giistürde etmek bâbında ısdâr-ı emr-i celîlü’l-i‘tibâr kılındı.
