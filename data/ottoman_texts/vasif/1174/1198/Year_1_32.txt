Âmeden-i hazînedârî-i hazret-i Şehriyârî ez-cânib-i Hicaz
Hazîne baş vekili olup bundan akdem si'âyet-i rukebâ ve isâet-i ehl-i iftira, ile der-i devletden dûr ve Medine-i münevvere alâ-sâkinehâ efdalü’t-tahiyyede du‘â-yi bekâ-yi ömr ü devlet-i şehinşâhî ile güzârende-i eyyâm ü şuhûr olan Beşir Ağa’nm sebkat eden hizmet ve sadâkati hâtır-güzâr-ı şeh-riyâr-ı Cem-iktidâr olmakdan nâşi bundan akdem münhal olan hazinedarlık hizmet-i celîlesiyle ibcâl ve hâsseten da'veti zımnında irsâl-i berîd-i is-ti‘câl kılınmışidi. Ağa-yi mûmâ-ileyh tayy-ı merâhil ve kat‘-ı menâzil eyleyerek Asitane-i sa'âdet’e vusûl ve doğru Bâbıâlî’ye nüzûl edüp bu makûle hidemât-ı cesîme tevcihinde ilbâs olunan hil'at, taraf-ı mîrîden ola-geldiği zâhir iken mahzâ ağa-yi mûmâ-ileyhi taltif ve tevkîr zımnında taraf-ı sadâret penâhîden gayet a‘lâ bir ferve-i semmur müstevcibü’s-sürûr kâmet-i liyâkat ve istîhâline iksâ ve hizmet-i  müstelzimü’l-behcet dâver-i ger-dûn-gulâmda kemâ-kân izhâr-ı sıdk u istikâmet eylemesi ve vesâyâsı gûş-i hûşuna ilkâ birle Saray-ı âmire’ye ba‘s ü isrâ olundu.
