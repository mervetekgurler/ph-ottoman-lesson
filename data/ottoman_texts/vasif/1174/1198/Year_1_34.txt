Katl-i Bekir Paşa mutasamf-ı livâ-i Beyşehri
Sâbıkâ Devlet-i aliyye-i ebediü’l-karârda öteden beru te’dîb ü gûşmâlik merâtib-i mu'ayyene ve hudûd-ı mukannenesi olup binâen-aleyh esâtîn-i dîn-i kavim ve reh-nümâyân-ı tarîk-i müstakim olan ulemâ-i a‘lâm ve me- | şâyîh-i kirâmdan bi-hasebi’l-beşeriyye bir güne hefve ve kusûr serzede-i vuku' u zuhûr olur ise dahi efrâd-ı nâs ve evgâd-ı nâ-sipâsa teşbih ve kıyâs ile mazhar-ı ukübât-ı şedide olmaları bu devlet-i kavi-şevketde nâdir ve ekser hacr ü tağrîb ile ıslâh ve te’dîb oluna-geldikleri j U zâhir iken bundan akdem Beyşehri mutasarrıfı olup mîrimîrândan Memiş Paşa-zâde Bekir Paşa tesvîlât ve hevâcis-i nefsâniyyeye ittibâ' ve rükün ve ba'zı er-bâb-ı bagy ü şakâvetin mekr ü âline dil-beste ve meftûn olup mahzâ hass u iğrâlariyle müfti-i belde olan Mahmud Efendi’yi bi-gayr-i hakkın kati ü izâle ve evlâd u iyâlini tazyik ve izdirâ ile emvâl ü eşyâsına dest-i ta'arruz ve hırsı itâle eylediği haberi dârü’l-adl ve’l-amân olan der-i devlet-medâra vusûl bulduğu anda istiknâh-ı haklkat-i hâl zımnında emr-i celîü’ş-şân mahsûs mübâşir ile mahalline tisyâr olunmuşidi. Me’mûr-ı mezkûr mahall-i merkuma lede’l-vusûl husûs-ı mezkûru kemâ-yenbagî taharri ve tedkîk ve efen-di-i mûmâ-ileyh  bilâ-mûceb kati olunduğun tahkik ve Der-aliyye’ye arz u tanmîk eyledikde paşa-yi bî-akl ü şu‘ûr ve kendü ile bu husûsda müt-tefikü’l-kavl olan ashâb-ı fitne ve şûr bilâ-emân müsta’sal ve makhûr olmak bâbmda mukaddemâ fermân-ı kazâ cereyân şeref-yâfte-i sudûr oldukda madde-i katilde medhal-i azimleri olan eşhâs şemşîr-i siyâset-i hazret-i pa-dişâhîden rehyâb-ı vâdi-i halâs olmayacakların teyakkun ve vilâyetlerinde adem-i temekkün ile her biri birer semte firâr ve ihtifâ eyledikleri inhâ olun-mağla firârîleri sayd içün bast-ı hibâle-i hüsn-i tedbîr ve fakat paşa-yi merkumun Konya kafasına vaz'iyle iktifâ olunduğu me’mûrlar taraflarından halka işâ‘a ve teşhir olunmuşidi. Zikr olunan firârîler bir müddetden beni cüst-cû ve iftihâs ve bir veçhile iktinâs olunamadıklarından tertîb-i cezâları vakt-i âhara ta'lîk ve şimdilik paşa-yı merkümun câme-i müste'âr hayâtı ser-pençe-î kahr-ı sultanî ile temzîk olunup ser-i maktü'u Asitâne’ye vürûd ve «ıjjl &lt;.^1 m,.—. sırrı erbâb-ı ibret ve basirete perde-şikâf-ı şuhûd oldu.
