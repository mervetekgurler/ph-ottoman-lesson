Nefy-i Yusuf Efendi ez-hâcegân-ı dîvân ve ref‘-i rütbe-i o
Mûmâ-ileyh Mustafa Paşa hazîne kâtibi iken bir-takrîb nâil-i rütbe-i hâcegânî ve câ be-câ tahsîl-i menâsıb ve kesb-i atâyâ ve revâtib ile mâlik-i nisâb-ı emânî olup hattâ geçen sene küçük evkaf muhâsebeciliği ile mesrûr ve memnûn ve hîn-i azlinde bin guruş atiyye ile enbân-ı  âmâli mem-lû ve meşhûn olmuşidi. Binâberîn mukaddem ve muahhar hakkında mevc-rîz olan deryâ-yi âtıfet ve mekârime nazaran sâye-i Devlet-i aliyye’de birkaç etba' ile ferâh ve fahûr müte'ayyiş ve icrâ-yi hükm-i tedbîr-i menzil ile ni-zâm-dâde-i dâd u dihiş olması lâzım iken tabi'atinde merkûz olan rezâlet ve süfliyyet iktizâsiyle azl ü nasbi hâlinde dâimâ zıyk-ı ayşdan şikâyet ve nzk-ı maksûm-ı ezeliye adem-i kanâ‘at ile ba'zı zî-câh ve servet olanlara arz-ı keş-kûl-i deryûze-gerî ve tahsil eylediği sîm ü zeri memkûr olduğu ahz ve itlâk-ı nisvâna sarf u istihlâk eylediğinden gayri nâil-i mansab olduğu hâlde bir kal-paklu hizmetkâr kullanmak muktezâ-yi hıbs-i siyreti ve hîn-i azlinde hâne-sinde horasânîyi giyüp münferiden ve mâşiyan Bâbıâlî’ye gelmek âdeti ve işbu mağbût-ı enâm olan tarîka ihâneti te’dîb ve gûşmâlini her bâr îcâb eder iken bu âna dek vaz‘-ı nâ-becâsından iğmâz ve mücâzât-ı tavr-ı garî-bânesinden iğrâz olunmuşidi. Merkum bu esnâda zarûretinden bahs ile birkaç defa rikâb-ı kâmyâb-ı hüsrevâneye ref‘-i ruk‘a-i iştikâ ve cerr-i men-fa‘at kasdiyle tarîk-i ehl-i gedyeye intisâ ve iktidâ eylediğine kanâ‘at etme-yüp huzûr-ı sadr-ı vakura varup fakr u fâkeden şikâyet ve cüz’î ve külli tarafından Devlet-i aliyye’ye bir hizmet sebkat etmemiş iken emekdarlık id-di‘âsiyle hâriç ez-hadd tasdî‘a mübâderet etmekle bu makûle semt-i hırs u tama‘a sâlik ve rezâlet ile celb-i menâfi‘e mütehâlik  olanlardan tarîki tathîr ve tenkîh ve tesâvî-i tabi‘atle merkuma mu‘âdil ba‘zı kimesnelere,
Mısra':
SjU, djı
me’alini ibâne ve tavzih lâzım geldiğine binâen hâcegân defterinden ismi hakk olunup Bursa’da ikâmetine irâde-i aliyye cereyân ve ta‘ayyüşüne me-dâr olmak üzere Bursa mîzân-ı harîrinden yevmi altmış sağ akçe vazife ih-sân olundu.
