Sudûr-ı emr-i şerif berâ-yi tebdîl-i ziyy ü kisvet-i askeri
Mazalle-nişîn-i zîr-i himâyet-i mülûk-ı nasfet-sülûk olan nev‘-i benî Adem’in alâ-ihtilâf-ı tabakatihim birer zıyy ü şi‘âr ile kalemrev-i hükümetlerinde imtiyâz ve ta‘yînleri kânûn-ı küllî-i eslâf ve düstûrü’l-amel-i ahlâf olduğundan gayri bu devlet-i ebed-müddetde ez-kadîm bu âdet-i hasene mu‘teber ve makbûl ve her sınıfa birer türlü kisvet ve libâs ihtisâsiyle yek-diğerlerden fark-ı küllî husûl bulmişidi. Bir müddetden beru bu kâide-i cey-yideye adem-i ri'âyet ve tavâif-i askeriyye ile esnâf-ı sâirenin beynlerini tefrik ve temyize küllî usret olduğundan gayri uğûr-ı dîn-i mübînde dâimâ cân-sipârî ve merdânegî izhâriyle şöhret-yâb ve nice nice gazavât ve cihâdda şemşîr-i adü-tedmîrleri bîgâne-i kırâb ve âşinâ-yi rikâb olan kümât-ı muvah-hidînin vaz‘-ı vâzı‘-i evvel ile ta‘ayyün eden elbise-i mahsûsalarına ekkâr ve dehkâniyân ve keşâverzân ve zîr-destânın teşebbüh ve takallüdleri hürmet-i izzet-i askerîyi karîn-i izmihlâl ve nizâm-ı ecnâd-ı zafer-i‘tiyâdı  îsâl ma’raz-ı ihtilâl ve zevâl eylediği zâhir olup jİL. Jj’l mısdakı üzere fî-mâ-ba‘d her sınıf kendüye mahsûs olan libâs ile mütemeyyiz ve ma‘lûm ve ferd-i vâhid âharm kisvetine mula‘ ve menhûm olmamak babında etrâf ve eknâfa ısdâr-ı emr-i nâfizü’l-mefhûm buyuruldu.
