Takrîr-dâden-i elçi-i Nemçe berâ-yi mevâdd-ı ticâret
Hezâr-bâr hüsâm-ı İslâm ve rimâh-ı kümât-ı zafer-encâmdan çaşnî-yâb-ı zehr-i kahr u demâr ve ticâret-i râbiha-i mülkiyye ve askeriyyeden ha-sâret-i külliyyeye düçâr olan Nemçe keferesi leyi ü nehâr müntehiz-i ahz-i sâr ve Devlet-i aliyye hakkında Moskov ve şâir düvelden cüz’î kasd-ı bed-i mahsûsları olduğu hâlde der-akab derîçe-bâz-ı gamz ü nifâk ve zünnâr-bend-i ahd ü mîsâk ola-geldiklerinden gayri evâil-i devr-i Hazret-i Mahmud Hânî’de ber-muktezâ-yi tekâlîb-i eyyâm tasallut-ı a‘câm-ı li’âm ve zuhûr-ı gavâil-i mülkiyye-i hayr-encâmı za‘f-ı hâl-i Devlet-i ebed-kıyâma hami eyleyerek âdet-i me’lûfeleri üzere Moskovlu ile müttehid ve şâir milelden dahi müstemidd oldukları hâlde bağteten memâlik-i mahrûse-i islâmiyyeye itâle-i pây-i gurûr ü inâd ve seby ü nehb ve ahz ü selb vadilerinde izhâr-ı envâ‘-ı şerr ü fesâd etmişler idi. Çünki bu devlet-i nusret-medâr mâ-ta‘akibe’l-leyl ve’n-nehâr sâbit ve pâydâr olduğu âsâr-ı sarîha ve işârât-ı sahîha ile mer-sûm-i sahâif-i îkân-ı ehl-i irfândır, lâ-cerem haklarında  nigeh-endâz-ı su-i kasd olanların destyârî-i inâyet-i perverdigâr ile makhûriyyet-leri târîh-şinâsân-ı rüzgâra nümâyân ve hattâ devr-i mezkûrda Moskovlu’nun Surika ve Kırım ve şâir mahallerde ve Nemçelü’nün Mehâdiye ve Hisarcık ve Bosna’da müşâhede eyledikleri zur-bâzu-yi muvahhidîn ve sadme-i kûh-endâz-ı guzât ü mücâhidin ikisini birden sulha mecbûr eylediği vâreste-i beyân olup binâen alâ-zâlik bu makûle tecrübe-i mükerrereleri vukû‘ bulan umûrda mütenebbih olmaları lâzım iken dalâlet-i asliyye gavâit-i cibiliyye iktizâsiyle dâimâ zîr-gâh-ı ihtiyâlden icrâ-yi çirkâb-ı mekr ü âl ve devlet-i islâmiyyeye bir tarafdan mu‘ârız zuhûrunu nuhbe-i âmâl add ede-geldikle-ri zâhir olup hattâ bu defa Moskovlu ile gâyetü’l-gâye hafi ve mestûr olan ittihâdları Devlet-i aliyye’yi ne derecelerde hasâret-i mülkiyyeye giriftâr ve müttefiklerinin kasâvâ-yi matâlibleri olan madde-i azîmeye dest-res olmaları zımnında ne mertebelerde sarf-ı vus‘ ü iktidâr eyledikleri âşikâr olmağ-la bu kerre kendüleri dahi bir nev‘ tahsîl-i imtiyâza hâhişger ve madde-i ticâret ve âhar garazlarının tahsiline mühîd-i mukaddeme-i müte'ayyinetü’z-zarar etmeleriyle bu sebebden Asitane-i sa'adet’de mukîm olan elçileri bu def‘a Bâbıâlî’ye bir kıt‘a memhûr takrir arz u takdim mefhûmunda Rusyalu misillû serbestiyyet üzere enhâr ü bihârda tüccâr sefîneieri geşt ü güzâr  ve emr-i ticâret ba'zı şurût-ı mukarrere ile nizâm-gîr-i karâr olmasını iş‘âr ve zu‘m-ı bâtıllarınca işbu ticâret maddesi mutlak ve gayr-i mu-kayyed olarak ahid-nâmelerde mastür olduğunu beyân ile ibârât-ı mezkû-reyi hod be-hod tefsire ibtidâr ve kavâlib-i ma‘ânî-i mahsusa olan elfâz-ı ma‘lûmenin vaz‘-ı aslisine adem-i i'tibâr ve matlûbları olan vech üzere is-tinbât-ı ahkâm ile ıstıkâk-ı âteş-peykâr eyledikleri ma'lûm oldukda tedârü-kât-ı Devlet-i aliyye tekmil olunmazdan akdem hasm-ı bed-nihâde sûret-î ye’s ü nevmîdîyle cevâb-dâde ve matlûblarına adem-i müsâ'ade mugâyir-i resm-i dûr-endîşî ve ihtiyât olduğundan gayri tahsîl-i merâmlarında ednâ rütbe-i te’ennî hiss eyledikleri gibi müttefiklerini ilhâh ve ibrâma iğrâ eyleyecekleri hüveydâ olmağla takrirlerinde münderic olan mevâdd-ı ticâret mehmâ-emken tesviye ve ta'dîl ve ba'zı muzır ta'bîrât tayy u tenzil olunarak bir kalıba ifrâğ olunmak savabdîd-i ashâb-ı re’y-i sedîd olmağla zikr olunan mevaddın ıslâh ve tenkîhine mübâşeret ve bihârdan fazla takrirlerinde enhâr kaydı musarrah ve mezkûr ve nehr-i Prut dahi müstakillen mastür olup en-hârın bi-hasebi’l-vaz' efrâdma şumûlü müstebân iken ifrâd-ı bi’z-zikr ile nehr-i Prut’un tahsisi abes kabilinden olduğu lisânen tercümânlarma kâr-fermâyân-ı Devlet-i aliyye taraflarından beyân ve katı çok mu'araza ve mü-bâheseden sonra üzerine hatt-ı butlan çekilüp ba'dehû mevadd-ı  mezkûrenin cümle ile müzâkeresi ıstısvâb olunmağla sadrıazam ve mü-te‘ayyinân-ı ricâlden ba'zı erbâb-ı hads ü zekâhâne-i hazret-i fetvâ-penâhîde hey’et-i mütenekkire ile içtimâ' ve marrü’z-zikr takriri herkesi istimâ' akabinde ba'zı vâhi ebhâs-ı miyânede güzerân ve bi’l-âhire hâvi olduğu maddeleri kabûlden gayri çâre olmayup senedin i'tâsmı istihsân eylediler.
