Sûret-i sened-i emr-i ticâret
Bi-ismihî subhânehû ve te'âlâ bâis-i tenmîk-î hurûf oldur ki Nemçe elçisi dostumuz ve devleti tarafından takdim etdiği bir kıt'a takririnde94 Nemçe Devleti Belgrad ahid-nâmesinin onbirinci maddesinde şurûta müsteniden taht-ı hükümet-i Devlet-i aliyye’de olan memâlikde Nemçe re'âyâsı ve tüc-cârı hakkında ba'zı râbıta ve nizâm tertibini iltimâs eylediği münderic olup takrîr-i mezbûrun mazmûnu mütâla'a olundukda zikr olunan onbirinci madde devletinin bu bâbda olan ma'rûzâtına esâs olduğunu mübîn olmakdan nâşi emr-i ticârete dâir en müsâ'ade olunan milletin hakkında câri olan ve dahi ziyâde mu'âfeyât ve müsâlemât bi’l-cümle memâlik-i imparatoriyyede berren ve bahren ve nehren geşt ü güzâr ile ticâret eden Devlet-i aliyye tüc-câr sefineleri ve re'âyâları hakkında dahi ale’d-devâm câri olacağını elçi-i mûmâ-ileyh bâlâda zikr olunan takririnde tasdik ve tahkik eylediğine binâen cânib-i Devlet-i  aliyye’den ahid-nâmelerin îcâb etdiği mu‘ahedât ale’d-devâm sıdkla ibkâ ve kadîmi dost ve hem-cıvâr olan Nemçe Devle-ti’ne derkâr olan muhâlesat ve muvâlât-ı kâmilenin âsâr-ı hakîkiyyesi ib-râzına sâlih olur vesâile ihtiınâm ve i'tinâ oluna-gelmekle fî-mâ-ba‘d Nemçe re'âyâsının hakkında icrâ olunacak mu‘amele tağyirden masûn ve düstû-rü’l-amel olup Devlet-i aliyye tarafından zikr olunan Belgrad ahidnâmesi gibi kavi ve müstahkem i'tibâr olunacak mevâd ve kuyûdât-ı âtiyetü’z-zikre mürâ‘ât olunması işbu sened ile ber-vech-i mansûs ta‘ahhüd ve iltizâma ka-rür verilmişdir.
Evvelki madde: Bin yüz otuziki senesinde Pasarofça’da imzâ olunup mar-rü’z-zikr Belgrad ahid-nâmesinin onbirinci maddesine esâs ittihâz olunan ticâret mu'âhedesi muktezâsı bi’l-cümle memâlik-i Devlet-i aliyye’de Nemçe95 Devleti’nin tüccâr ve re‘âyâsı hakkına mer‘î ve mu'teber tutula ve bu bâbda ednâ mertebe inhirâf veyâhud mugâyeret vukû'una cânib-i Devlet-i aliyye’den ruhsat ve cevâz gösterilmeye.
İkinci madde: Nemçe tüccârı ve re'âyâsı tarafından edâsı lâzım gelen resm-i gümrük husûsunda Devlet-i aliyye mu‘âhedât-ı kadîmesini bu defa müceddeden beyân eder ki Nemçe tüccârının memâlik-i Devlet-i aliyye’ye bey‘ içün idhâl edecekleri bi’l-cümle emti‘alarının yâ idhâli veyâhud nakli mahallerinde yalnız bir defa yüzde üçden ziyâde resm-i gümrük edâ etme-yeler ve kezâlik Devlet-i aliyye’den iştirâ ve ihrâc edecekleri  mem-nû‘âtdan olmayan emti‘a içün yalnız bir defa ve bir mahalde yüzde üç resm edâ edeler. Şöyle ki Nemçe tüccârının vech-i meşrûh üzere gerek idhâlen ve gerek ihrâcen vâki1 olan ticâretleri her güne şâir teklîfden ve ale’l-husûs masdâriyye ve kassâbiyye ve bid‘at ve resm-i huddâmiyye ve reft ve bac ve yasak ve şâir teklîfden sâlim ola. Marrü’z-zikr Pasarofca ticâret ahid-nâme-sinde bunlara dâir tertîbât gerçi tavzih ve tasrîh olunmuş ancak mürûr-ı ezmân ile işbu nizâma memâlik-i Devlet-i aliyye’de ve ale’l-husûs Eflâk ve Boğdan memleketlerinde âdet-i müstakırreden hâriç nice hâlât ârız olduğu elçi-i mûmâ-ileyh tarafından beyân olunmak hasebiyle nizâm-ı mezbûrun memâlik-i Devlet-i aliyye’de ba‘d-ezîn kâmilen mer‘î tutulmasiyçün Devlet-i aliyye bu mahalde nizâm-ı mezbûru resmen te’yîd eder.
Üçüncü madde: Nemçe re'âyâsı ve tüccârı cemî1 emti'anm idhâlinde ve bâlâda zikr olunduğu vech üzere memnû'atdan olmayan emti'anm ihrâcm-da ve bey' ü şirâsmda serbestiyyet-i tâmme ile serbest olup hirfet ve şirket erbâbı ve muhtekir ve şâirleri her kim ise alenen ve hufyeten ednâ mertebe mevâni' îrâsı ve bey' ü şirâ husûsunda tevâbi‘-i Devlet-i aliyye’den ta'zîb ve ta'addî vukü'u ve kezâlik Devlet-i aliyye tüccâr ve re'âyâsmdan biri Nemçe tüccârından ba'zı emti'a ve eşyâ iştirâ eyledikde bu bahane ile esnaf ve muhtekirler taraflarından kat'â dahi  ü ta'arruz zuhûru tecviz olunmaya. Ol ecilden bi’l-cümle memâlik-i Devlet-i aliyye’de âmed-şüd veyâhud meks eden Nemçe re'âyâsı hakkında ne veçhile mu'âmele iktizâ eylediğini beyân siyâkında eyâlet ve bihâr ve sevâhil hükkâmma ve zâbitânma ve gümrük ümenâsına hitaben işbu senedin icrâsı kat'îyü’l-müfâd evâmir-i aliyye ekîde ile tenbîh oluna ve Nemçe Devleti’nin elçi ve konsolos ve kâr-güzârlan ve hudûd kumandanları agâh olup muktezâsı üzere âmil olmala-riyçün evâmir-i aliyye-i mezkûrenin sûretleri Nemçe Devleti’ne i'tâ oluna. Dördüncü madde: Nehren ve bahren ticâret husûsunda eyâlât vâlilerine ve hükkâm ve zâbitânma bir güne şekk ve şübhe ârız olmamasiyçün Dev-let-i aliyye beyân eder ki ahid-nâmeler mübtegâsınca Nemçe re'âyâsı ve tüccârının bi’l-cümle memâlik ve eyâlât-ı Devlet-i aliyye’de pasaportlariyle bahren ve nehren serbestiyyet üzere geşt ü güzâr ve ticâret eylemeleri ve karada ve bahrde ve nehirde münâsib gördükleri mahalde yanaşup lâzım gelen rüsûmâtı edâ ile emti'alannı ihrâc ve memnû'atdan olmayanlarını tahmil eylemeleri câiz ola.
Beşinci madde : Şâir müste’men taifelerinin ve alc’l-husûs Françe ve İngiltere ve Nederlanda ve Rusyalu’nun ve ziyâde müsâ'ade olunan şâir milelin bu âna dek ve bundan böyle mütemetti' oldukları müsâ'adât ve müsâlemât ve menâfi‘-i ticâreti bilâ-istisnâ Nemçe Devleti’nin dahi Belgrad ahid-nâmesi ve Pasarofça ticâret mu'âhedesi  muktezâları ve iki devlet beyninde der-kâr olan safvet-i kâmile lâzımesince kendü re'âyâsı ve tüccârı haklarında iddi'âya istihkakını Devlet-i aliyye te’yîd eder.
Altıncı madde: Marrü’z-zikr Pasarofça ticâret ahid-nâmesinde münderic olan istisnâ mâni' olmayarak Nemçe re'âyâsı ve tüccârının nehirden bahre ve bahrden nehre Nemçe bayrağı ve sefine ve taifesiyle li-ecli’t-ticâre serbestiyyet üzere mürûrları câiz ola ve bâlâda zikr olunduğu üzere idhâl ve ihrâc edecekleri eşyâ içün bir def'a lâzım gelen resm-i gümrükden gayri bir nesne edâsında mecbûr olmayalar.
Yedinci madde : Nemçe diyârından düvel-i sâireye ve düvel-i sâireden Nemçe diyârına Nemçe bayrağiyle bahren ve nehren gelüp giden Nemçe re'âyâ-sı ve tüccârının Devlet-i aliyye’ye tâbi' sevâhil ve boğaz ve haliçlerden ve bâ-husûs Bahr-i siyâh boğazından her güne rüsûmdan mu'âf olarak serbes-tiyyet üzere mürûrları ve emti'alannı ihrâcları cebr ü cefâ ve ezâdan ve hüsn-i rızâlariyle esnâ-yi râhda bey' içün çıkardıkları emti'amn resm-i gümrüğünden mâ‘adâ her güne teklîfden sâlim ola ve zikr olunan tüccâr sefineleri Rusya tüccânna ruhsat verilen sefinelerden kebîr olmaya ve zikr olunan Nemçe tüccâr re'âyâsı Devlet-i aliyye’nin dost-ı ahabbı olan Nemçe Devleti’ne tâbi' olmalariyle eyâlât-ı Devlet-i aliyye’den hîn-i mürûrlannda haklarında dostâne mu'âmele ve müzâheret  oluna. Ancak nehren seyr eden Nemçe tüccâr sefinelerinin bahrde seyr ü güzâr ve ekseriyâ sâlih olmayacakları mülâhaza olunmağla zikr olunan sefinelerinin bahre yakın mahallere vusûllerinde derûnlarında bulunan emti'anın Bahr-i siyâh’a işle-ye gelen âhar sefinelere vaz‘ u tahmili câiz ola ve emti'anın bu veçhile âhar sefinelere vaz' ve tahmili içün bir türlü resm mutâlebesinden bahs olunmaya. Sekizinci madde : İşbu senedin maddelerinden bir maddesinin ve bâ-husûs memnû'atdan olan emti'anın veyâhud Pasarofça ve Belgrad ahid-nâmelerin-de münderic ticâret şerâitinin muktezâları icrâsı husûsunda bir su'ûbet ârız olduğu takdirde bu güne su'ûbetin terâzi-i cânibeyn ile dostâne ve muhik-kâne tesviyesine Devlet-i aliyye tarafından rızâ-dâde oluna. Kaldı ki bu veçhile faysal verilmesi kabil olmadığı sûretde geçen sene Rusya Devleti ile akd olunan ticâret mu'âhedesinin tertîbâtına tatbîkan ve Nemçe ticâretine tevfikan zikr olunan su'ûbetin dahi dostâne tesviye ve fasl u hasm olunmasına Devlet-i aliyye râzı olur.
Tezyîl: İşbu sekiz madde üzere mebnî ticâret husûsunun minvâl-i meşrûh üzere senedi verilmek cümlenin karâr-gîr-i re’y ü tedbîri oldukdan sonra Nemçelü’ye i'tâ ve Devlet-i aliyye tüccârının dahi Nemçe diyârında berren ve bahren ve nehren serbest ve mutlak geşt ü güzâr ve dâd ü sitede ibtidâr etmeleri ve gayet dost olan düvel tüccârı hakkında  cereyân eden mu'âmelât Devlet-i aliyye tüccârı haklarında dahi bilâ-kusûr câri olmak zemininde Nemçelü’den sened alınmak fâideden hâli olmadığı havâli-gerd-i zamîr-i sadrü’l-vüzerâ olmağla zikr olunan sened ber-vech-i muharrer Nemçe elçisinden taleb olundukda bilâ-tereddüd devleti tarafından bu husûsu telâkki bi’l-kabûl kılınacağını müş'ir bir kıt'a sened tahrîr ve sûretî işbu mahalle sebt ve tastır olundu.
