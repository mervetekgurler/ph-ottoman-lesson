Vukû‘-ı tevcîhât-ı ba'zı viizerâ ve hiilâsa-i vak‘a-i vâli-i Rumeli Vezir Mehmed Paşa
Eğribozlu İbrahim Paşa-zâde Vezîr Mehmed Paşa’nın dâniş ü arâkati ve hüner ü asâleti.takribiyle dâimâ manzûr-ı devlet-i ebed-müddet ve lede’l-iktizâ kendüden bir hizmet-i nâfi'a rû-nümâ olur ihtimâliyle himâyet-i vak* u şânı her mevsimde mültezem-i erkân-î saltanat olup menâsıb-ı kesîretü’l-cedvâye tasarruf ile mahsûd-ı ahdân ve müsâ‘ade-i Devlet-i  aliyye’ye mazhariyyetle müşârün-bi’l-benân olduğundan gayri çehre-i mültemesi dest-nevâzî-i devlet ile müstebşir ve zâhik ve vusûl-i derece-i ikbâline etrâbmın ekserisi haris ve mütehâlik olup vücûd-ı bih-bûdu bir vakt-i tenge mu‘azz ve re’y-i rezîni ednâ sülme-i hâdisâta sedd olur mülâhazâtı havâli-gerd-i za-mâir-i erbâb-ı besâir olduğuna binâen bundan akdem vilâyet-i Mora’da tekevvün eden ihtilâli destiyâri-i hüsn-i tedbîr ile izâle ve istilâ sebebiyle envâ‘-ı hasârete giriftâr olmuş, fukarâyı ni‘met-i râhat ve âsâyişe inâle etmek şurû-tiyle muhassılhğı tarafına tevcih ve her hâlde şerîta-i teyakkuz ve intibâha ri‘âyet eylemesi te’kîd ve tenbîh olunup Mora’ya ba‘de’d-duhûl menhec-i adi ü insâfdan udûl ve seyf-i cevr ü zulmü meslûl edüp i‘tisâf ve hasâreti mem-leketde kâin Arnavud taifesinden sad-çendân ve celb-i mâl-i nâsda nebbâş-ı evvele rahmet-hân olduğundan gayri memleketden re’y-i sedîd ile tard u teb‘îdleri matlûb-ı pâdişah-ı bâhirü’t-te’yîd olan tâife-i Arnavuda su’-i tedbîr sebebiyle mağlûb ve makhûr ve kapudan-ı deryâ vezîr-i mükerrem Gazi Haşan Paşa hazretleri o esnâda meded-res olmasa rehyâb-ı vâdi-i necat olmayacak dereceleri iktisâb eylediği mütevâtir ve meşhûr olup bu keyfiyyet-i gayr-i me’mûl ve bu rütbelerde gaflet ve zuhûl sâmi‘a-i devlete mevsûl ol-dukda müntehâ-yi hudûd-i siyâset-i ilâhiyye olan nefy ü tağrîb ile te’dîb ve tuğları ref'iyle Bozca ada’ya  tesrîb olunmuşidi. Müşârün-ileyhden su-4ûr eden keyfiyyet hadâset-i sinn iktizâsiyle adem-i tecrübe-i ahvâl-i kâinât-dan neş’et eylediği zahir olup tabi'atinde olan şerâset ve hiddet ve zâtında olan sıfat-ı kibr ü nahvet menfiyyen ikâmeti hâlinde zâil olmak ihtimâli hâ-tır-güzâr-ı evliyâ-yi devlet olmağla hakkında tahrîk-i silsile-i merhamet-i hazret-i tâcdârî kılınup tuğları kemâkân ibkâ ve devr-i menâsıb eyleyerek hasretü’l-vüzerâ olan Rumeli mansıbı ile kâmrevâ kılınup Nemçelü’nün fe-sâd-ı niyyeti ve Rusyalu ile ittihâd ve mu’âzadatı ve hudûd başlarında olan cem’iyyeti zihn-i devleti tahdîş edüp hîn-i iktizâda bi-fazlihi te‘âlâ mukabele ve lâzım gelen mahallere imdâd ve i'ânet etmek mülâhazalariyle Sofya’da başbuğluk ile ikâmet eylemesi husûsuna irâde-i menâyih-i ifâde-i hazret-i şehriyârî cereyân etmişidi. Müşârün-ileyh Belgrad’dan Sofya’ya vürûd edinceye dek zîr-destân ve ra‘iyyete eylediği zulm ve hasâretin nihâyeti olmadığından başka belde-i mezkûrede mukîm olduğu hâlde mübâşirler ile etrafı tâht u târâc ve ehl-i ırz makûlelerin tazyik ve iz‘âc ve ale’l-husûs Sofya ahalisini tîr-i kahr ve çevre âmâç edüp bu keyfiyyetler şâyed dârü’l-adl-i ve’l-emân olan dîvân-ı mu'allâ-erkâna arz u inhâ olunur efkâriyle erbâb-ı ma-sâlih ve ebnâ-i sebili Asitâne-i sa'âdet’e azimetden men‘ ü sâdd  ve hattâ Kurşunlu a'yânı ba‘zı cizye ve iltizâmât almak dâ'iyesiyle İstanbul’a gelür iken benden şikâyete gidiyor zann-ı fasidiyle âdemler ta‘yîn ve hilâl-i tarîkde bî-çâreyi mağlûl ve mukayyed huzûruna getürdüp bilâ-emânin kati ü i'dâm ve cüssesini matrûh-ı memerr-i enâm ve böyle bir hânedân kimsenin izhâk-ı ruhûna bi-gayr-i hakkın ikdâm hakkında gazab-ı kahhâr-ı lâye-zâlî müstelzim olup rağm-ı enf-i nahvet ve kesr-i sûret-i batş u satveti zımnında nev-be-nev esbâb ve vesâil bedîdâr ve Sofya halkı ise ırz u mâllerin-den adem-i emniyyet ile ân- be-ân vukü‘-ı fitneye dîde-güşâ-yi intizâr olmuşlar idi. O esnâda müşârün-ileyhin çukadarlarmdan biri bir fâhişe hânesinde maktûl bulunup «katilleri beher hâl bulunmaludur» deyu Sofya serdârına ib-râm ve ednâ mülâbese ile maznûn olan birkaç nefer yeniçeriyi ahz ü habs ve der-akab i‘dâmlarına ikdâm etdikde vukû‘-ı fitne ve fesâd havfiyle rîş-i sefî-dân-ı vilâyet ve müte‘ayyinân-ı memleket sarayına varup cümlesi dest-bâz-ı niyâz ve zarâ’et ve haklarında şer'an kati îcâb etmeyen bî-günâh ve mazlûm-ları tahlîs bâbında efrâşte-i rûy-i şefâ'at eylediklerinde mülzem olmayup katillerinde ısrâr ve muhâlefet olunduğu sûretde bi’n-nefs mahbese varup kati eyleyeceğini îrâd ve iş‘âr etmekle şefâ‘at-cûyân-ı memleket jjj jJUİ 4&gt; ma-kâlini zebân-güzâr-ı müdâvemet ve ric‘at-i kahkariyye ile avdet eyledikleri esnâda Sofya’ya tesyîr olunan meyâneler sür'atciyân dahi  ol-tarafa vusûl bulmuş olmalariyle hareket-i ırk-ı asabiyyet ve galeyân-ı kıdr-i cinsiy-yet muktezâsiyle ahâli ile yek-zebân-ı vifâk ve def‘-i ta’addîsi zımnında tarh-ı kur‘a-i ittifâk eylediklerinde yine Sofya’da olan rü’esâ-yi asker müşârün-ileyhe irsâl-i haber ve mahbûslar ıtlâkiyle ihtiyâr-ı def‘-i şerr olunmak sevk ve îrâd olundukda bir veçhile nasihatleri kâr-ger olmayup kazâ vü kader dahi hükmünü icrâya tehyie-i esbâb etmiş bulunduğundan ahâli ve askeri müşârün-ileyhin sarayını ihâta etmeleriyle müşârün-ileyh dahi mevcûd olan etbâ'iyle mukabele ve birkaç sâ'at mukâteleden sonra sür'atciler saray mukabiline top çeküp ve bir tarafdan dahi ateş verilmekle hezâr su'ûbet ve meşakkatle müşârün-ileyh münferiden firâr ve müddet-i medîdeden beru eşk-i çeşm-i fukarâ ile kesb ü iddihâr eylediği nuküd u eşyâ ve esbâb-ı vezâret su’i tedbîr ve ısrârı sebebiyle muhterik-i zâti’z-zirâm-ı nâr olduğu peyâm-ı mû-hişi Der-sa‘âdet’e vârid oldukda müşârün-ileyhin hareket-i nâ-sütûdesi sebebiyle ahâli ve askerinin zuhûr eden evzâ‘-ı nâ-bercâları mûceb-i pâdâş ve cezâ iken vakt ü hâle nazaran iğmâz-ı ayn ve mezâ mâ-mezâ kaidesine ri‘â-yeten ıslâh-ı cânibeyn kasd olundukda Rumeli eyâletinin ekser halkı mü-şârün-ileyhden dil-gîr ve mutazarrır ve askerî taifesi mücâzât-ı sû-i sanî'lefi havfiyle müteneffir1 olduklarına binâen ibkâ ve takririnden iğmâz-ı ayn ve
ihtiyâr-ı ahaffü’z-zarareyn dâ'iyesiyle azl olunup hakkında yine bahr-i tey-yâr-ı merâhim-i şehriyârî mevc-engîz-i lûtf u ihsân ve Eğriboz muhâfızhğı  tevcihiyle cezlân kılındı. Ânifen zikr olunduğu üzere ihtiyâten bir ve-zîr-i kaviyyü’l-iktidârın bu esnâda Sofya’da vücûdu lâzım olup Rumeli eyâleti üzerinde olsa kurbiyyet hasebiyle etrâf u eknâfa dest-i ta‘arruzu itâle ve mübaşirlerini kazâlara mânend-i seyl isâle edeceği zâhir olmağla eyâlet-i Rumeli İsmâil câniblerinde ikâmet etmek şartiyle Anadolu vâlisi vezîr-i müker-rem Abdi Paşa hazretlerine ve Anadolu eyâleti Sofya’da mukim olmak üzere mukaddemâ hazîne kethüdâlığmdan nâil-i rütbe-i vezâret olan İnebahtı muhafızı İsmâil Paşa hazretlerine işbu doksansekiz senesi Muharreminin al-l tıncı günü tevcih ve Silistre’de mukim olan Özi vâlisi Vezir Esseyyid Meh-
; med Paşa mukaddem Deliorman ve ol havali nizâmına me’mûr olup icrâ-yi
! me’mûriyyet esnâsında ahâli kendüden dil-gîr ve cüz’î bahâne ile ihdâs-ı
i fitneye rasad-gîr oldukları ba‘zı karâin-i hâliyye ile müstebân ve Silistre’den
f ref‘i muvâfık-ı mizâc-ı vakt ü zamân olmağla Bender kakası muhâfazası şartiyle eyâlet-i Sivas müşârün-ileyhe tevcih ve Bender muhâfızı mîrimîrân-ı ki-râmdan Bekir Paşa’nın nasafet ve hüsn-i sülûku hasebiyle mazhar-ı lûtf u merhamet-i hazret-i şehriyârî'0 olup rütbe-i vâlâ-yi vezâretle kadr ü şânı terfî‘ ve tenviye ve Silistre’de ikâmet etmek üzere Özi eyâleti tarafına tevcih olunup ol-havâlinin zabt u rabt ve muhâfazası tenbîh ve Eğriboz muhâ-{ fızı Emin Paşa’ya İnebahtı sancağı ihsân ve bir an akdem me’mûr oldukları mahallere şitâbân olmaları fermân olundu.
