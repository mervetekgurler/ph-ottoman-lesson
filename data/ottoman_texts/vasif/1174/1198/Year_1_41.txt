Ameden-i haber-i vefât-ı muhâfız-ı Belgrad sadr-ı esbak İzzet Mehmed Paşa
Vezîr-i müşârün-ileyh birkaç gün  dârü’l-cihâd-ı Belgrad’da gunûde-i pister-i bîmârî vü rene ve evâil-i Rebi'ülevvelde terk-i saray-ı si-penç edüp Belgrad muhâfazasına bu esnâda bir vezîr-i sütûde-tedbîrin ta‘yîni lâzime-i hâlden olduğuna binâen zikr olunan Belgrad muhâfızlığı hâlâ Mora muhassılı olan Vezîr Râif İsmail Paşa hazretlerine tevcih ve bir an akdem hizmet-i muhâfazaya vusûlü sâdır olan emr-i celîlü’ş-şân ile tenbîh olundu. Bu takrîp ile münhâl olan Mora muhassıllığı ile Kandiye muhafızı Vezîr Melek Mehmed Paşa nâil-i meram ve Kandiye ile Eğriboz muhâfızı Vezîr Genç Mehmed Paşa şîrîn-kâm oldu.
Tercüme: Müteveffâ-yi müşârün-ileyh Rum Mehmed Paşa ahfâdmdan Hüseyin Bey nâm kimesnenin necl-i necâbet-güsteri ve ferzend-i arâkat-per-veri olup bin yüz otuzaltı târihinde Bolu sancağı muzâfâtmdan Çarşanba kazasına mülhak Beylik nâm karyede mütevellid ve süilem-i fark u temyize mütesâid oldukda,
Nazm:
j ı ı.ı
mefhûmunu mukaddime-i netîce-i âmâl ve kıble-câh u ikbâl olan Asita-ne-i sa'âdet-ittisâle sevk-i matiyye-i isti'câl edüp merâir-i der hâst ü niyâzı ba‘zı nâfizü’l-kelim kimesnelere murtabıt ve hüsn-i terbiye ve terviçleriyle silk-i teberdârâna münharıt olmağla iktisâb-ı ilm ü hünere sa‘y ü verziş ve tahsîl-i ma'ârife cidd ü kûşiş edüp az vakitde ber-muktezâ-yi kabiliyyet  sâhib-i bıdâ'a ve ma'rifet olduğuna binâen kâtib-i ağa-yi Darüssa'âde hulefâsma iltihâk ve çok geçmeden kapu hasekiliği ile necm-i ikbâli bâhi-rü’l-işrâk olup bir müddetden sonra hasbe’t-tarîk baş halifelik ile kâm-rân ve ağalar katında bey-halîfe şöhretiyle velvele-endâz-ı cihân ve mağbût-ı emsâl ü akrân olmuşidi. Bây ü gedâ ve pir ü bemâ ile olan hüsn-i ülfet ve ünsiyyeti ve tehi-dest olan dil-şikestelere hasbî i‘âneti ağaların inkılâb-ı devr-i pür-cevrlerinde bi-hasebi’t-ta‘alluk kendüye lâzım gelen mu’âhezeden reh-yâb-ı necât olmasını îcâb ve belki husûl-i emeline min-akve’l-esbâb olup Darüssa'ade ağası yazıcılığı ile mükerrem ve muhavvel-i zimmet-i himmeti kılman umûrda sadâkat ve istikâmeti Jc jU olduğu hâlde,
Mısra&lt;:
f J? '3’ ğî
fehvâsı üzere şems-i ikbâli giriftâr-ı mahâk-ı zevâl ve âlem-gîr olan şöhreti isâbet-i aynü’l-kemâl ile mütekârib-i hayyiz-i izmihlâl olup ya‘ni dûdmân-ı teberdârân ref‘inde hüdâvendigâr-ı sâbık hazretlerine adem-i mümâşât ve men‘ ü defi husûsunda haylice münâkaşa ve bast-ı mukaddemât edüp mu-hâlefet ve gayr-i tevâfuku mûcib-i heyecân-ı gazab-ı sultânî olmağla der-akab ma‘zûl hattâ verâsmdan deşne-endâz oldukları dahi menkûl olup müddet-i kitabeti mütemâdi olmadığından kesret-i deyn ile mübtelâ-yi ıztırâb-ı azîm ve kâinpederinin hânesinde bî-zer ü sîm tufeyli sûretinde mukîm  ve akârib sıfatında olan ekâribden an be-an sitem-âmîz sohbetler istimâ'iyle mütehammil-i bâr-ı imtinân ve şeb-zinde-dâr-ı âh u figân iken meseli mefhûmunca sâkin oldukları hâne dahi sûzân ve
ism-i mâl ıtlâk olunur her neye mâlik iseler ba'zısı muhterik ve9 ba'zısı nüh-be-i dest-i gâret-gerân olmağla sâhib-i hâne bu kazâ-yi rabbânîyi müşârün-ileyhin şeâmet-i kademine hami ve kinâye tarîkiyle mukaddemâ ibrâz eyledikleri ta'rîzâtı sarâhaten nakl eyledükleri hâlde,
Mısra':
mâ-sadakı üzere hakkında gayret-i ilâhiyye bedîdâr ve Sultan Mustafa Hân jlıll &lt;_O hazretleri muhterik olan mahalleri geşt ü güzâr
eder iken vîrânede mütenekkirü’l-hey’e müşârün-ileyhin teftîş-i mismâr ve tarsîf-i ahcâr eylediğini görüp ba‘de’s-su’âl ahvâl-i nâ be-sâmânına kesb-i ıttılâ' ve hakkında pertev-i merhamet ü şefakatleri iltimâ‘ ve bir mikdâr atiy-ye ile tatyîb ve tekrâr yazıcılık hizmetiyle nihâl-i bî-berg ü bâr-ı ikbâlini tar-tîb buyurmuşlar idi. Bundan sonra yevmen fe-yevmen nâil-i iltifât-ı nâ-mütenâhî ve sekseniki târihinde Darbhâne-i âmire emânetiyle müftehir ve mübâhî ve cülûs-ı hümâyûn vukû'unda şehremânetine nakl ü tahvil ve badehu Âsitane-i sa‘âdet kâimimakâmlığiyle cerîde-i vüzerâ-yi izâma tezyîl olunup meşhûd olan etvâr-ı sütûdesi hasebiyle nezd-i ferd-i hazret-i tâcdârîde dahi mültefet ve manzûr ve Muhsin-zâde Mehmed Paşa terk-i dâr-ı gurûr eyledikde  kasâvâ-yı merâtib-i devlet-i ebed-müddet olan sadâret-i uzmâ ile nâil-i ibtihâc ü hubûr ve bir müddet tensîk-i şu’ûnât-ı97 enâma müştagil ve asr-ı mezkûrda şeyhülislâm-ı benâm olan İbrahim Bey-efendi hazretleriyle Bahâriyye’de bir husûs zımnında münâkaşa ve muhâvere ve lâyık-ı makam olmayacak veçhile yek-diğere zebân-dirâzî-i müşâcere sadâ-retden azline illet-i müstakili olmağla min-gayr-i müsâderetin Aydın muhas-sıllığı tevcih ve ihsân ve bir müddetden sonra tasarruf-ı Ümm-i dünyâ ile cezelân ve ba'dehu Rakka ve Sivas ve Erzurum eyâletlerine vâli ve hüsn-i sîret ve sülûku teshîr-kerde-i kulûb-i ahâli ve bir mansıbdan şâkîsi zuhûr etmediği müceddeden bâ‘is-i nümüvv-i devha-i ikbâli ve tarafına vesîle-i meyi ü rükûn-ı şehriyâr-ı pür-ma‘âlî olup Silâhdâr Mehmed Paşa vefâtmda mü-kerreren sadrıazam ve rücû‘-ı rûh-ı izâfîsi ile dil-şâd ü hurrem olup nakz u ibrâm-ı ahvâl-i enâm ve fesh ve ihkâm-ı umûr-ı hass u âmm ile iştigâl hilâlinde mişvârı ma'lûm ba‘zı eşhâs vesâvis-i şeytâniyye gibi dâire-i vücûduna vülûc ve ale’l-husûs âleme ma'lûm olan su-i karini dahi şâhik-i mel‘ane-te urûc edüp müşârün-ileyhi tekdîr-i rical ve celb-i emvâle tahriş ve a‘yün-i nâsda olan mahâbet ve kudreti tenzil ve tenkis eylediğinden gayri bi-hikme-ti’l-lâhi te‘âlâ eyyâm-ı sadâretinde harîkin kesreti ve bu mülâbese ile tekevvün eden erâcîfin vefreti hattâ ba'zı harîkde halkın kendüye olan itâle-i lisân ve şetm ü mezemmeti vesîle-i kaviyye-i azli olup câh-ı vâlâ-yı sadâret-den ma‘zûl ve Filibe’de ikâmet ile du‘â-yi ömr ü devlet-i pâdişâhîye  meşgul iken sadrı'azam hazretlerinin hüsn-i terbiye-i munsıfâneleriyle Bel-grad muhâfızhğı tevcih ve ihsân ve sarsar-ı idbâr ile muntafî olan çerâğ-ı ikbâli müceddeden fürûzân kılınup bir müddet emr-i muhâfazada kemâ-hüve’l-merâm kıyâm ve işbu Rebi'ülahir evâilinde pençe-i saht-gîr-i hâdi-mü’l-lezzâtdan tahlîs-i girîbân edemeyüp rûh-ı pür fütûhu hazîre-i Kuds’e hirâm eyledi. Müşârün-ileyh mütemekkin ve vakur ve sâhib-i akl u şu‘ûr olup ma‘ârif-i cüz’iyyeden behre-dâr ve hüsn-i hulk ve tahâret-i zeyl ile şöh-ret-şi‘âr olduğundan gayri Devlet-i aliyye’nin hayır-hâh ve sadâkat-kârı ve muhâfaza-i ırz u nâmûs-ı saltanat hülâsa-i efkârı ve bâ-husûs ketm-i esrâr-da yegâne-i zamân ve her veçhile mahfûzü’l-lisân olup fukarâ ve zu‘afâya mâide-i in'âmı mebsût ve katı çok ehl-i kulûbu kendüye bu tarîk ile mer-bût edüp vâli olduğu memâlikde sâlik-i menhec-i adi ü dâd ve hükümrân olduğu mahallerin ahâlisi me’lûf oldukları tekâlîf-i mâ-lâ-yutâkdan vâreste ve âzâd ve bir şahıs Âsitâne’ye gelüp zulmünden girîbân-ı çâk-i şikâyet ve feryâd olmadığı ve bir kimseye umûr-ı dünyeviyye içün dil-teng ve ızmâr-kîn etmediğinden gayri hakkında sî'âyet ve isâetleri mütehakkik olanlara hüsn-i mükâfat âdeti ve hattâ karîb ve karini olan şahsa ma‘lûm-ı enâm olduğu vech üzere irhâ-yi inân etmesi eyyâm-ı nikbetinde kendüden müşâhe-de eylediği cevr  ü ezânm mücâzâtı olduğunu ba‘zı mahremleri rivâ-yet ve cüstcûyân-ı ma'âyib ve mesâlib-i nâs olanlar batâetinden gayri hakkında isnâd eyleyecek bir şey bulmayacakları ittifâk-kerde-i erbâb-ı nasa-fetdir.
