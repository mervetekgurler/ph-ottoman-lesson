Zafer-yâften-i guzât-ı Cezâyir-i garb be-keşti-i büzürg-i Malta
Devlet-i kavi-şevket-i islâmiyyenin eşiddâ a‘dâsmdan olup sayf u şitâda rû-yi deryâda geşt ü güzâr ve süfün-i islâmiyyeye her bâr ta'arruzları be-dîdâr olan Malta keferesinin mâbi’l-iftihârları olup sercivân demekle meş-hûr üç kıf a kebîr sefinelerinin birine Cezâyir-i garb korsanlarından iki kıf a sagîr sefîne tesâdüf etmekle bir-iki sâ'at kadar miyânede bahr-i âşub-ı harb cezr ü medd ve teyyâr-ı peykâr icrâ-yi mu‘âmele-i âhz ü redd edüp bi’l-âhire gawâsân-ı bahr-i magâzî ve melâhim olan kümât-ı muyahhidîn nâil-i dest-mâye-i  lûtf-ı hayy-i kadir ve sefîne-i mezkûreyi bend-i kemend-i teshir ve derûnunda olan müte‘ayyin beyzâdeler ile bin kadar kefere esir ve bu hâl-i zafer-iştimâl ile mersâ-yi Cezâyir-i garba lenger-endâz-ı selâmet oldukları taraflarından tahrîr ve tebşir olundu. Bundan akdem mîrî gemilerinden kefere-i mesfûreye giriftâr olan sefinenin intikamı alınmak hasran matlûb-ı hazret-i şehriyârî olduğu ânifen zikr ü beyân olunmağla binâberîn bu esnâda işbu keyfiyyet-i pür-meserretin cilve-ger-i meclâ-yi zuhûr olması mahzâ eser-i tevecciih-i hazret-i zıllu’l-lâhî ve mukaddeme-i ahz-i intikam olduğu zâhir ve bedîhidir.
Zikr-i vefât-ı Reisülküttâb Elhâc Mustafa Efendi
Birkaç günden beru illet-i mesâne ve ırkü’n-nesâ ile ser-nihâde-i bâ-lîn rene ü anâ olan Re’isülküttâb Elhâc Mustafa Efendi’nin marazı yevmen fe-yevmen müştedd,
Mısra'
»Ijj J
me’âlinden gafil olan huzzâk-ı etibbâya ebvâb-ı mu‘âlece münsedd olup işbu şehr-i Cumâdelulânın onbeşinci günü menşûr-ı hayâtı dest-i ecel-i nâgeh-resîd ile pîçîde-i kise-i inkızâ ve âlem-i gaybdan gûş-ı hûşuna vâsıl olan misâl be-misâl irci‘îye gerdân-dâde-i tav‘ u rıza olup münhal olan hiz-met-i celîle-i riyâset bir müddetden beru defterdâr-ı şıkk-ı evvel ve umûr-ı mîriyyede mâlik-i zimâm-ı akd ü hail olan Feyzi Efendi hazretlerine çespân u mahall görülmekle yevm-i mezkûrda reviş-i istîhâl ve istihkaklarına hil‘at-i mûrisü’l-behcet-i riyâset iksâ ve zimâm-ı umûr-ı düvel98 dest-i sadâkat-pey-vestlerine i‘tâ olundu. Müşârün-ileyh hazretleri  ûıl V ni‘met-i azîzü’l-menâlinden hisse-yâb ve vech-i talik u lisân-ı zalak ile mah-bûb-ı kulûb-ı şeyh ü şâbb olduklarına binâen bu iltifât-ı cedidin haklarında zuhûru halkın vesîle-i inbisât ve hubûru olmuşdur. Defterdârlık câh-ı münîfi dahi mukaddemâ üç defa Dîvân-ı âlî’de çavuş-başı olup muhavvel-i uhde-i sadâkati olan umûr u husûsda rüşd ü reviyyeti ke’ş-şems fî-râbi‘atü’n-nehâr bedîdâr olan defter emini Ahmed Nazif Efendi hazretlerine tevcih ve inâyet ve defter emânetiyle sâbıkâ Tersâne-i âmire emini olan Haşan Efendi memnûn-ı lûtf-ı mürüvvet buyuruldu.
Tercüme : Müteveffâ-yi müşârün-ileyh mukâbele-i süvari ikinci halîfesi Süleyman Efendi’nin gusn-ı devha-i vücûdu ve semere-i şecere-i zât-ı bihbûdu olup bin yüz otuz târihinde saray-i şeşder-i müstahîlü’l-bekâya vürûd edüp hacr-i terbiye-i peder-i müşfikde hâr-zâr-ı akabât-ı tufûliyyetden âzâde ve gülistân-ı reye‘ân-ı cevânîye pâ-nihâde oldukda,
Nazm^:
medlûlü üzere tehzîb ve istikmâl-i nefse mübâderet ve takvîm-i eved-i zâta himmet &gt;)l J.I Jyij mantûkunca tarîk-i tahsîl-i ma‘ârife sâlik
ve asrında yeke-suvârân-ı meydân-ı fazl u irfân olan ihvandan iktibâs-ı en-vâr-ı kemâlât ederek nisâb-ı hünere mâlik olmağla bi’l-istihkâkü’z-zâtî altmışaltı târihinde arabacılar kitâbeti ile defaten zümre-i hâcegâne muttasıl ve ba'dehu baş mukâta'a ve hâl-i bedî‘ü’l-fi‘âli  merhûm Abdi Efendi nişancı oldukda tuğrâkeşlik ve defterdâr oldukda kisedârlık hizmetleriyle müştagıl olup yetmişaltı ve yetmişsekizde birer sene fâsıla ile mükerreren kâtib-i sipâhiyân ve vasat-ı tarîka vusûl ile mahsûd-ı emsâl ü akran ve sek-senikide Ordu-yi hümâyûn’a getürdülüp müeddâsınca sâlisen
sipâh kitâbeti ile nâil-i e‘azz-ı emânî ve Han tepesi ve Bender avdetinde tez-kere-i sâni ve Şumnu’da büyük tezkerecilik ser-satr-ı unvân-ı kadr ü şânı olduğundan gayri vekâlet-i riyâset ile dahi merâtib-i aliyyeye tahsîl-i isti'dâd ve Ordu-yi hümâyûn Asitâne-i sa'âdet’e gelüp ordu ricâlinin ekserisi azl ve mübtelâ-yi müzâyaka ve ezil olmuşiken hasâis-i hamîde ve ef‘âl-i ber-güzî-desi bekâ-yi mansıbına küllî imdâd edüp doksanüç târihinde sadr-ı âlî ket-hüdâlığı ile mümtâz ve sinîn-i çendinden beru sebkat eden hidemât-ı sâbı-kânesinin müşâhede-i pâdâş ve hüsn-i mükâfâtiyle serfirâz olmuşidi. Doksan-dört senesi sâdâret-i uzmâ kethüdâhğından ma'zûl ve kûşe-güzîn-i inzivâ ve humûl olmuş iken defter emânetiyle tatyîb ve doksanyedide tevki‘î câh-ı re-ffiyle tefrîh ve tatrîb buyurulup sene-i mezkûrede riyâset-i küttâb hizmet-i menî'asiyle tekmîl-i tarîk ve işbu şehr-i Cumâdelulânm onbeşinci günü dest-i saht-ı ecel girîbân-ı hayâtını temzîk edüp kurb-i kabr-i Hazret-i Hâlid’de dürr-i vücûdu defîn-i sadefçe-i mezâr ve a‘dâd-ı sinîn-i ömrü altmışsekiz raddesine müntehi olduğu resîde-i derece-i iştihar  olmuşdur. Müşârün-ileyh âkil ve erîb kâmil ve edîb-i müte‘affif-i gayr-i mutasallif-i müte-kaşşif ve mütekeffif olup evzâ‘-ı rüzgâra mütehammil ve şi‘âr-ı sabr u şi-kîb ile mütecemmil nev-hevesân-ı zamân misillû elbise-i fâhireye gayr-i mâil ve dâima kelâm-ı Hakk’ı kail olup me’lûf-ı suhâd derviş-nihâd olduğundan gayri ba'zı meşâyih-i nakşibendiyye ve halvetiyyeden münîb ve tah-sîl-i enfâs-ı kudsiyye ile sâlik-i meslek-i &lt;iVI&lt; UJI jC olup leyi ü nehâr tesbîh ve ezkâr ile nefs-i emmâresini ıslâh u te’dîb ve kusvâ-yi merâm ve matlabı ve me’mûr olduğu hidemâtda peyk-i istikâmet pîşrev ve rehberi ve erbâb-ı masâliha rû-yi dil göstermek muktezâ-yi meşrebi olmağla kâffe-i nâs kendüden şâkir ve rıfk u mülâyemeti beynlerinde ke’l-meseli’s-sâir olup levs-i münkerâtdan dâmen-i ismeti pâk ve indinde i‘tibâr-ı nukûd kemter ez-kadr-i hâk hayatiyle teberrük ve teyemmün olunur bir pîr-i sâhib-idrâk idi.
