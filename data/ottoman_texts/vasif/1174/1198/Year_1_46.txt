Nüzûl-i fülke ve sandal-ı hümâyûn be-deryâ
İşbu şehr-i Cumâdelulânın yirmibeşinci hamiş günü sadrıazam-ı yemm-kerem ve şeyhülislâm-ı fazâil-şiyem hazerâtı müceddeden inşâ olunan sandal ve fülke-i hümâyûnun deryâya indirilmesiyçün Yah köşkünde hâzır ve vakt-i muhtâr hulûlüne nâzır olmalariyle takarrüb-i vakt-i muntazar haber verildiği anda hareket ve bi’l-mürâfaka Kayıkhâne’ye azimet buyurduklarında huffâz-ı hoşe’l-hân krâ’et-i Kur’ân-ı azîmü'ş-şân ve mevcud olan şu-yûh-i riyâzat-rüsûh bi-hulûsi’l-cenân da‘vât-ı hayriyyeyi îsâl-i künküre-i âsûmân eylediklerinden sonra sandal-ı hümâyûn  rû-yi deryâya ilkâ ve bostancı-başı ağaya ve şâirlere mu'tâd üzere hil‘atler iksâ ve bâ-husûs şeyhlere ilbâs-ı ferâ ve taraf-ı sadrü’l-vüzerâdan curûh-ı iflâsa merâhim olan derâhim i‘tâ ve bundan sonra müşârün-ileyhimâ hazerâtı Tersâne-i âmi-re’ye bi’d-devleti ve’l-ikbâl âzim ve nüzûlü musammem olan fülke-i hümâyûnun dahi deryâya nüzûlü hizmetine kâim olmalariyle ol hizmet-i seniyye dahi itmâm ve tersâne ricâli bu sebeble nâil-i atâyâ ve mazhar-ı ikrâm olup şehzâdegân-ı10 civân-bahtân hazerâtiyçün dahi inşâ olunan üç kıt‘a sandalların deryâya nüzûlü hizmeti yevm-i mezkûrda bostancı-başı ağa ma'ri-fetiyle ifâ olundu.
