Ihsân-ı vezâret be-ser-çavuşân-ı Dîvân-ı hümâyûn
LjII a! I cJU» jl ) ur'I tjI JT
Medlûlü üzere Erzurum vâlisi sadr-ı esbak Dârende’li Mehmed Paşa’nm dâdende-i dest-i kadr olan temessük-i ömr-i serûzesinin va'desi hulûl ve pençe-i saht-gîr-i garîm-i ecel dâmen-i hayâtını devşirüp mahkeme-i rûz-i cezâya mevsûl eylediği haberi işbu şehr-i Cumâdelulânın evâhirinde Asi-tâne-i sa'âdet’e vürûd etmekle bir zamândan beru Dîvân-ı hümâyûn’da çavuş-başı olup Erzurum’da müddet-i medîd ikâmeti hasebiyle ol-havâlinin kâffe-i umûr[u] husûsuna vuküf-ı tâmmı -olan Süleyman Ağa’ya şehr-i mezkûrun yirmialtıncı cum'a günü avâtıf-ı aliyye-i mülûkâneden bâ-rütbe-i vâ-lâ-yi vezâret eyâlet-i mezkûr ihsan ve inâyet ve huzûr-ı sadrü’s-sudûrda  serâsere kaplu ferve-i semmur ilbâsiyle hâiz-i rehîne-i mefharet buyurulup Dîvân-ı hümâyûn çavuş-başılığı dahi Tersâne-i âmire emini ve hîn-i neş’etinden bu âna gelince me’mûr olduğu hidemâtda izhâr-ı sadâkat bîşe ve âyini olan Sırrı Selim Efendi’ye tevcih ile dâire-i hazret-i âsafîye tak-rîb ve Tersâne-i âmire emânetiyle sâbıkâ arpa emini Ataullah Bey-efendi tatyîb olundu.
