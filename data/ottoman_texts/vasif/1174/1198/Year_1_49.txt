Zikr-i binâ-yi odahâ be-kalyoncuyân
Kalyoncu zümresinin öteden beru mazbût ve mu'ayyen kışlakları olma-yup Kasım Paşa ve Galata sâhillerinde bekâr odaları ta'bîr olunan buyûtda ikâmet ile ihzâr-ı ma'ârif ve kıyân ve tav'an ve kerhen girîbân-gîr-i nisvân ü gılmân olarak fısk u fücûru i'lân ve katı çok104 muhadderât ve ehl-i iffeti ;
delâlet-i pîre-zenân pür-mekr ü hile ile sayd ve pençe-i mürg-i serâzâdları
beste-i kayd eyledikleri ve bu emr-i münkerin men‘inde gürûh-ı zâbitân acz-âver ve ikâ‘-ı tehdide kudretleri olmadığından adem-i mübâlât ve iğmâz-ı
zarûri ile masdar-ı şerr olmuşlar idi. Salâbet-i dîniyyesi ma‘lûm-ı sigar u
kibâr ve âvâze-i gayret ü hamiyyeti münteşir-i bilâd u emsâr olan 
Kapudan-ı deryâ Cezayirli Vezir Gazi Haşan Paşa hazretleri müddet-i me-
dîdeden beru bu hâlât-ı gayr-i marziyyenin vukü'undan müşmeiz ve mütenef-fir olup sûret-i hüsn-i müdâfa‘asını her zamân tefekkür ve bir râbıta tahtına idhâllerini ân be-ân teemmül ve tedebbür eyler idi. Def‘-i münker ü fesâd ve fikr ü salâh u sedâd eden zevâtın kulûbu mevrid-i feyz-i,u3 samadânî ve j
mevki‘-i ilhâm-ı Rabbani olduğuna binâen zikr olunan ve eşhâsa bi’l-ihtisâs mesken ve menâs olmak üzere müceddeden kışlakları ihdâs ve binâ olmak devâ'îsi kalb-i pür-safvetlerinde zuhûr ve zabt u rabtlarına bundan a‘lâ vesile olmayacağı nezd-i müşîrîlerinde eğerçi gayr-i mestûr olup ancak mâ-sadak-ı olan ba'zı ehl-i hased ü garaz bu eser-i hayrın
taraf-ı müşârün-ileyhden cilve-ger-i mevki‘-i husûl olması husûsunu adem-i irâde ile fesh-i azimet etdirmeğe niyyet ve ba'zı mevâni' ve mahzûr îrâd ile J bu emr-i mühimmin ilga ve ibtâline sa'y ü dikkat etmişler iken müşârün-ileyh hazretleri umûr-ı hayriyyede meslek-i kadîmleri olan tesebbüt ve tecellüd vadilerine sâlik ve bu re’y ü ictihâdlarını kuvvetden fi'ile îsâl içün mütehâ-lik olduklarına binâen derhâl izn ü ruhsat-ı ulu’l-emri istihsâl ve Tersânede vâki' anbarlar kurbinde yeniçeri odaları misillû ahsen-i eşkâl olan şekl-i murabba'da üç tabaka”1 üzerine îcâd ve dâhil-i tabakatda müte'addid büyüt ve ale’l-husûs ta‘allüm-i furkân-ı mübîn ve ikâme-i imâd-ı dîn içün dershâne şeklinde bir mekteb-i lâtif ve bir câmi‘-i şerif  bünyâd68 ve ba'îdden icrâ-yi âb-ı nâb ve ıtâş-ı nâsı reyyân ve sîr-âb edüp uğur-ı dîn ü devletde dâimâ sarf u istihlâk etdiği misillû iktizâ eden masârif-i kesîresini kendü mâlinden sarf u i‘tâ ve mîrîden bir akçe istid'â etmeyerek ba'de't-tetmîm kalyoncu zümresine tahsîs ve taksim ve mahall be-mahall zâbitler ta'yîni ile esbâb-ı zabt u rabtı ta‘lîm ve tefhîm edüp sâbıklarda vukü‘ bulan hâlât-ı müstenkere bu vesile ile zâil ve zikr olunan taife oldukça semt-i fevz ü felâh ve cihet-i zühd ü salâha mâil olduklarından gayri mücâhirûna muh-tass olan amel-i nâ-sutûdeleri âtıl ve zimâm-ı zabt u rabtları kabza-i tasarrufa dâhil olup ehl-i ırz makülelerine medâr-ı emniyyet ve tummânî-yet ve hevâperestân-ı rüzgâra bâis-i nedâmet ve inâbet olduğu ve hak bu-dur ki bu madde-i nâdiretü’l-vukü‘ müşârün-ileyh hazretlerine ser-satr-ı sahîfe-i hasenât ve dîbâce-i cerîde-i hayrât u meberrât olmağa şâyân ve ilâ-intihâi’d-deverân hulûd-i zikr-i cemîl ve bekâ-yi nâm-ı nebilerine vesile olacağı vâreste-i kayd-ı beyândır. .
