f Firistâden-i hilâ‘ ve çelenkhâbe-sûy-i  vüzerâ
Levâzımât-ı seferiyyenin ceste ceste me’mûrlar taraflarına îsâli lâzıme-i hâlden olduğuna binâen hîn-i hâcetde iktizâ edenlere ilbâs ve iksâ ve ru’ûs-ı şüca‘ân-ı muvahhidîn ve mefârık-ı guzât-ı müslimîni pür-zîb ü behâ etmek zımnında işbu mâh-ı Muharremü’l-harâmm sekizinci günü İsmâil cânibi seraskeri olan Abdi Paşa ve Sofya’da başbuğluk ile mukîm İsmâil Paşa ve  müceddeden vezâret ihsâniyle Silistre’de ikâmete me’mûr oldu. Bekir Paşa ' hazerâtına otuzar hil‘at ve üçer yüz çelenk tisyâr ve her birine hufyeten baş-| ka başka emirler51 tahrîr ve ısdâr olundu.
| Şurû‘-kerden be-tehyi’e-i merâkib-i bahriyye
Bundan akdem tafsîl ve beyân olunduğu üzere a‘dâ-yi dînin hilâf-ı uhûd u şurût Kırım’a istilâları ve bâ-husûs bu vaz‘-ı müstehîlü’l-kabûlü Dev-let-i aliyye hazm etmek zemininde sened iddi'âları hâric-i hîta-i tahammül olup berten ve bahren tertîb ü tehyi’esine nihânî bed’ ü mübâşeret olunan tedârükât ve levâzımât-ı seferiyyenin esbâb-ı tekmiline bir an akdem müs-ta'inen billahi te'âlâ ikdam ve himmet mütehattim-i zimmet-i vükelâ-yi saltanat olmağla binâen-aleyh Devlet-i aliyye’nin el-yevm mevcûd olan sagîr ü kebîr sefâini ne mikdâra bâliğdir ve lede’l-iktizâ i'mâli mesbûk olan tüccâr gemileri kaç kıt‘a olabilir ve Akdeniz ve Karadeniz’in ne kadar sefâin ile idâresi mümkindir, ale’t-tafsîl defter olunmak üzere kapudan paşa hazretlerine tenbîh ve te’kîd ve hazm ü ihtiyâta ri’âyetde i‘mâl-i fikr-i sedîd kılındı. 
