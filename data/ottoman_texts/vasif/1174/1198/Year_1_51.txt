Sûret-i Hatt-ı hümâyûn
Sen ki vezîria'zam ve vekîl-i mutlakımsm seni selâm-ı selâmet-encâm-ı şâhânemle tekrîm eyledikden sonra ma'lûmun olsun ki hizmet-i celîle-i ve-kâlet-i küberâma me’mûr kılındığından bu vakte gelince bilcümle umûr-ı dîn ü devletime sa'y ü gayret ederek cümleden evvel ve elzem olan ocaklarım kânûn u nizâm-ı kadîmlerini icrâ ve ihyâya sa'y ile cümle ocaklu kullarımın hâllerine ri'âyet ve mevâciblerini vakt ü zamâniyle bilâ-zahmet tahsil ve tevzi'e dikkatin ve tasarrufât-ı hasene ile beytü’l-mâl-i müslimîne hizmet ve serhaddât-ı hâkâniyyemin nizâm ve istihkâmlarına gayretin ve rü’yet-i ibâdda hakkâniyyet veçhile hareketin nezd-i hümâyûnumda ve cümlenin indinde ma'lûm ve iyândır. Bu defa kıst-ı vâhid mevâcibinin tevzi'iyle zuhûr eden hizmetine ivâzan hassa kürklerimden bir sevb semmur kürk ve bir kabza mücevher hançer hazînedâr ağa kulum İle irsâl olunmuşdur. Cenâb-ı Hakk’dan  me’mûldür ki zamân-ı devletimde dîn-i mübîne katı çok hayırlu hizmetlerde bulunarak sâye-i şâhânemde olan ibâdu’l-lahın râhatla-riyle taraf-ı hümâyûnuma dâimâ celb-i du'âlarma bâis mesâ'îde bulunmak-dan hâli olmayasun gerek sen ve gerek seninle bi’l-ittifâk dîn ü devletime sâdıkâne hizmet edenlerin iki cihânda yüzleri ak ola, âmîn. JlU-Jı U-l 1^'1
