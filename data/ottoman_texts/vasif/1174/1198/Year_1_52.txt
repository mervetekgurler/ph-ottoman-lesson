Tevcîh-i rütbe-i vâlâ-yi vezâret be-Azm-zâde Abdullah Paşa ve Nasuh Bey
Bundan akdem sahîfe-zîb-i beyân olduğu üzere Şam vâlisi iken fevt olan Azm-zâde vezîr Mehmed Paşa’nın zâhirde terk eylediği emvâl-i mevcû-de ve nukûd-ı ma'dûdesi temâdî-i hengâm-ı imâret ve tevâll-i eyyâm-ı vezâ-retine nazaran tasavvur olunan derecenin mi'şârı ve dahi ü harcına vâkıf olanların radde-keş-i tahmin oldukları a'dâdın ednâ mikdân olduğuna binâen zuhûr-ı mâl-i mestûruna medâr olur hayâliyle ba‘zı mukarreb etba‘ vü hüddâmı ve ale’l-husûs bir müddetden beni Çerde başbuğu olup evlâdının min-ciheti’l-muhabbe e‘azz u akdemi ve esrâra dâir ahvâlinin mahremi olan mîrimîrân Abdullah Paşa ile damadı Nasuh Bey ki Vezîr Sa'deddin Paşa merhûmun oğludur. Asitâne-i sa‘âdet’e ihzâr olunup vusûllerinde mû-mâ-ileyhim ferden ferdâ istintâk ve ketm ü ihfâ semtlerine sâlik olmadıkları hâlde ser-safha-i arzûlarında mürtesim olan matâlib ve merâtib ile her biri mazhar-ı nevâziş ü işfâk olacakları dahi işrâb olunup mevcûd olan  mâlin gayrisine adem-i vukuf ve usûrlarm imâ ve yekdiğere gayr-i muhâlif takârîr ile âyîn-i yek-cihetî ve ittihâdî icrâ eylediklerinde,
Mısra’ ;
âVI jli • &lt;jl Jatl
mefhûmu üzere teshilen li’l-maslaha vüche-i rıfk u mülâyemet semt-i kahr u gazaba tahvil ve haklarında derkâr olan mu‘âmele-i lûtf zecr ü unfe tebdil olunarak bâzû-yi cahd ü inkârları tâfte-i pençe-i şikence-i ibrâm ve târ-ı
enfâs-ı hayâtları küsüste-i mikrâz-ı in‘idâm olacak derecelerde tazyik ve iz'âclarına ihtimâm olunmuş iken kavl-i evvelde sâbit-kadem ve müteham-mil-i envâ‘-ı elem ü sitem olduklarmdan gayri ilâ-yevmi’l-kıyâm mağlûl ve mukayyed mahbesde muhalled olsalar bile bir fâide-i zâide hâsıl olmayacağı sübût-yâfte-i tahakkuk olmağla lâ-cerem me’mûrlara külli hayret müstevli ve himmet ve ikdâmlarma fütûr ve rehâvet târî olup encâm-ı kâr câ-nib-i mîrîye küllî hizmet izhâriyle tahliye-i sebillerine ibtidâr olunacağı mû-mâ-ileyhime iş'âr olundukda devlet-i ebed-müddet tarafından bir nev‘-i ilti-fâta mazhar olmadıkça matlûb olan hizmetin edâsında bi’z-zarûre kusûr edecekleri a‘zârını bast u imâ ve kendülere bâ-rütbe-i vâlâ-yi vezâret birer eyâlet ihsân ve inâyet olunur ise taksit ile cânib-i mîrîye üç bin edâ ve teslim eyleyeceklerini ifâde ve inbâ etmeleriyle fi’l-hakîka niyâzlarma sûret-i müsâ‘ade-i irâeti vücûh-ı menâfi‘-i müstelzim olup ez-cümle yedlerinde mâl-i mektûm var ise dahi el-hâletü-hâzihi edâ ve teslimine müteahhid  oldukları mertebelere ancak reşide olacağı zâhir olmağla anı dahi kist be-kıst Devlet-i aliyye’ye vermiş olurlar. Sâniyen, bunlara vezâret ihsânı Şam vâ-lisinin ân be-ân inân-ı ribâ-yi sabr u sâmânı olup hilâf-ı rızâ hareketden ictinâb ve muhavvel-i zimmet-i himmeti olan hidemâtda gün be-gün izhâr-ı kemâl-i sadâkat ve istikâmet eyleyeceği bî-irtiyâb olduğundan fazla Azm-zâde neslinden şimdiye dek otuzdan mütecâviz vüzerâ ve mîrîmîrân zuhûr edüp cümlesi Devlet-i aliyye’ye muti' ve münkâd ve bir ferdinden şâibe-i is-yân ve ru'ûnet mahsûs olmadığı ma‘lûm-ı kâffe-i ibâd olup ale’l-husûs Şam havâlisinde ızam-ı kadr ü şânları ke’ş-şems fi’l-hevâcir nümâyân ve zâhir ve vak‘ u rağbetleri şâir vüzerâdan ziyâde ve vâfir olup,
Mısra':
Nice bâzîçesi var dünyânın
medlûlü üzere lede’l-iktizâ istihdâm içün elde bulunacakları hüsniyyâtı etrâ-fiyle rikâb-ı kâmyâb-ı hüsrevâneye arz u takdim olundukda haklarında avâ-tıf-ı aliyye-i mülûkâne erzânî buyurulup umûr-ı Şâmiyyenin ihtilâlden mu-hâfazası irâdesiyle mültemeslerinin a‘zamı olan eyâlet-i Haleb kendülerden sarf ve oldukça Şam’a bu‘dî olan Rakka Eyâleti bâ-rütbe-i vâlâ-yi vezâret Abdullah Paşa’ya ve Diyarbekir Eyâleti kezâlik rütbe-i sâmiye-i vezâretle Na-suh Bey’e şeref-yâfte-i sudûr olan hatt-ı hümâyûn-ı mevhibet-makrûn mûci-bince işbu şehr-i  Cumâdelâhirenin onsekizinci sebt günü tevcih ve ihsân ve huzûr-ı âsaf-ı Felâtun-tedbîrde serâsere kaplu semmur kürkler ilbâ-siyle ser-i iftihârları muvâzi-i ferk-ı Ferkadân kılındı.
Akd ü tezvîc-i Beyhan Sultan be-Vezîr Silâhdâr Mustafa Paşa ve namzed-şüden-i Badîce Sultan be-Vezîr Esseyyid Ahmed Paşa
Hüdâvendigâr-ı sâbık behişt-câ, firdevs-me’vâ Sultan Mustafa Hân hazretlerinin benât-ı hûr-sıfatlarından tâcü’l-muhadderât iffetlû Beyhan Sultan ve eklîletü’l-muhassenât ismetlû Hadîce Sultan hazerâtınm idrâk-i vakt-i tezvîcleri hasebiyle birer vezîr-i rûşen-za-mîre akd olunmaları emrine bundan akdem irâde-i menâyih-ifâde-i mülûkâ-ne ta'alluk etmekden nâşi müşârün-ileyhâ Beyhan Sultan hazretleri Vezîr Silâhdâr Mustafa Paşa hazretlerine akd ü tezvîc ve Hadîce Sultan hazretleri Vezîr Esseyyid Ahmed Paşa hazretlerine şimdilik namzed kılınmağla meta‘-ı i‘tibârı tervîc olunmak tasmîm buyurulup müşârün-ileyh Mustafa Paşa hazretlerinin Asitâne-i sa‘âdet’e da'vet içün berîd-i meserret-nüvîd ba's u tesyir'”’* ve kezâlik beşâret-i nâmzedî ile Seyyid Ahmed Paşa hazretlerinin bâsire-i ibtihâcı tenvir olunmuşidi. Bu esnâda Mustafa Paşa hazretleri hâl-i cemâl-i Arabistan olan Halebüşşehbâ’dan fekk-i tınâb-ı ikâmet ve süvâr-ı rehvâr-ı isti‘câl olarak vâsıl-ı Asitâne-i sa‘âdet olup  &gt;11
mefhumu üzere işbu şehr-i Cumâdelâhirenin sekizinci erba'â günü şeyhülislâm ve müftilenâm hazretleri Saray-ı hümâyûn’a da'vet ve DarüsSa'âdetü’ş-şerîfe ağası hazretlerine muhtas olan odada bisât-ârâ-yi ikâmet oldukları esnâda vezîreyn-i müşârün-ileyhimâ hazerâtı tarafından bundan akdem ter-tîb olunan nişân takımlarını mu'tâd üzere sağdıç ta'yîn olunan kethüdâ-yi bî-hemtâ-yi hazret-i âsafî Esseyyid Mehmed Hayri Efendi hazretleri mu'an-ven âlây ile Enderûn-ı hümâyûn’a îsâl ve takdim ve tarafeyn vekilleri hâzır oldukları hâlde ma'lûmü’l-mikdâr mehr üzerine Beyhan Sultan aliyyetü’ş-şân hazretlerini Mustafa Paşa hazretlerine mevlânâ-yi müşârün-ileyh hazretleri akd buyurup dua akabinde ilbâs-ı mu'tâd olan zevât-ı kirâma sem-mur kürkler ve hil'atler iksâ ve ba'zı zevâta dahi surreler i'tâ ve şehr-i mezkûrun onbeşinci çarşanba günü sultan-ı müşârün-ileyhâ hazretlerinin Sa-ray-ı hümâyûn’dan cihâz-ı cihân-bahâları nakli fermân buyurulmağla kân-ı imkânda nâdirü’l-vücûd ve hazâin-i mülûk-ı âfâkda emsâli kemyâb ve nâ-bûd cevâhir-i müşa'şa'a ve emti‘a-i mülemma'a ve evâni-i talâ ve sîm ve esâs-ı mümteni'atü’t-takvîmleri âlây-ı vâlâ ve tertîb-i dilârâ ile ismet-saray-i sultânîlerine nakl ve ferdâsı müşârün-ileyhâ hazretleri şâirinden müzeyyen âlây ile hacle-i ismet ve beytü’l-arûs-ı iffet olan harem-i irem-veşlerin teşrif buyurup  erbâb-ı âlây avdet ve ancak sadrı'azam-ı âlî-makâm ve şeyhülislâm-ı benâm ve kapudan-ı deryâ ve ricâl-i bâb-ı şeref-intimâ zânü-zede-i visâde-i ikâmet oldular. Bu hilâlde gâh sohbet-i hassü’l-hass ile im-râr-ı ezmân ve gâh istimâ‘-ı hânendegân ve sâzendegân ile tenşît-i ezhân ve ba‘de’l-mağrib Dârüssa'âde ağası hazretleri dahi saray-i mezkûre gelüp ba‘de’l-işâ vezîr-i müşârün-ileyh hazretleri harem-sarây-i sultanîye duhûl ve müşârün-ileyhim hazerâtı dahi avd ü kufûl ve seheri damad paşa hazretleri Bâbıâlî’ye vürûd ve takbîl-i dâmen-i sadrü’l-vüzerâ ile ihrâz-ı şeref-i nâ-ma‘dûd edüp taraf-ı âsafâneden bir ferve-i semmur zîver-i âtik-i mefhareti kıhndıkdan sonra saraylarına avdet ve ba‘de’l-cum‘a kutb-i dâire-i hilâfet ve şems-i âsmân-ı saltanat olan şehriyâr-ı âdil ve pâdişâh-ı deryâ-dil hazretleri dahi mu'tad üzere saray-i sultânîye pâ-nihâde-i i‘tibâr ü şeref ve dâire-i Harem-i muhterem’de çâr-bâliş-i nişîn-i şevket olarak ihyâ-yi resm-i selef buyurup akşama karîb bi’d-devleti ve’l-ikbâl hareket ve dürr-i yektâ-yi vü-cûd-ı hümâyûnlarına sadef olan saray-ı behişt-âsâlarına avdet buyurdular damad paşa hazretlerinin kapu kethüdâları olan Mustafa Ağa bu esnâda mendîl-bend-i meyân-ı hizmet ve berzede-i dâmân-ı gayret olmakdan nâşî meclâ-yi jeng-beste-i emeli perdaht-kârî-i teveccüh ü ikbâl ile mücellâ ve musaykal ve ukde-i saht-beste-i  maksûdu nâhun-ı iltifât ve nevâziş ile münhâl olup bilfi‘il kapucu-başıhk rütbesini ihrâz ile ser-efrâz oldu.
İhrâc-ı Donanma-yı hümâyûn be-Bahr-i sefîd ve Sudûr-ı tenbîh-i ekîd ez-cânib-i şehriyâr-ı Felatun-menâkıb be-Kapudan-ı derya Vezir Gazi Haşan Paşa
İşbu sâl-i huceste-fâlde Donanma-yı hümâyûn’a10” her seneden ziyâde takayyüd ü ihtimâm ve edevât ü levendâtı11,1 bilâ-kusûr ikmâl ü itmâm buyurulup mevsim-i rûz-i Hızır dahi hulûl ve mürûr eylediğine binâen işbu şehr-i Cumadelâhirenin yirmiikinci çarşanba günü kapudan-ı deryâ vezîr-i mükerrem Gazi Haşan Paşa hazretleri mersâ-yi nusret-sây-i Tersâne-i âmi-re’den ref‘-i lenger-i ikâmet ve ârâm ve Yalı pîşgâhmda âlây gösterüp mu'tâd üzere müşârün-ileyh hazretlerine ve ümerâ-i deryâ ve kapu-danlara kürk ve hil'atler ilbâs olunup her biri mazhar-ı nevâziş-i tâm oldular. Mukaddemâ Malta keferesi yedine bi-kazâi’llahi te‘âlâ giriftâr olan şeytenin bi-eyyi-vechin-kân istihlâsı ve Bahr-i sefîd’in düşman-ı dîn korsanlarından istisfâsı şifâhen taraf-ı müstecmiü’ş-şeref-i hazret-i tâcdârîden müşârün-ileyh hazretlerine bundan evvel emr ü fermân ve bu sene-i mübâre-kede ne semtlere varacağı ve ne mahalde geşt ü güzâr eyleyeceği su’âl-i hik-met-me’âli güzerân eyledikde zabt-kerde-i dest-i a‘dâ olan sefîne-i mârrü’z-zikrin  bi-havli’l-lâhi ve kuvvetihi tahlîsi hususuna sarf-ı makdûr ve ahz-i intikam zımnında sa‘y-i mevfûr etmek üzere ta'ahhüd ve Donanma-yi hümâyûn’un geşt ü güzâr eyleyecek cezâir ve sevâhili ferden ferdâ beyân ile icrâ-yi lâzıme-i muhâfazaya kemâ-yenbagî ihtimâm ve takayyüd edeceğini bir kıt'a takririnde zikr ü tafsil etmiş idi. Bu def'a dahi hasbe’l-âde ata-be-i seniyye-i şehriyârîye rû-nihâde oldukda taraf-ı hümâyûndan vesâyâ-yi sâlife istînâf ve i‘âde ve kemâl-i emniyyet-i Bahr-i sefîd hasran matlûb olduğu müşârün-ileyhe emr ü ifâde buyuruldu.
