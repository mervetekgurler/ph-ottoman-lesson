Vukü‘-ı tevcihât-ı vüzerâ-yi izam ve mîrimîrân-ı kiram
Şehr-i mezkûrun yirmiüçüncü günü kal‘ası muhâfazası şartiyle înebah-tı sancağı ber-vech-i arpalık sadr-ı sâbık Yeğen Mehmed Paşa hazretlerine ve Vidin muhâfızlığı sâbıkâ Hotin muhafızı olan Vezir Esseyyid Ahmed Paşa hazretlerine ve Hotin kaTası muhâfazası şartiyle Yanya sancağı ber-vech-i arpalık sâbıkâ Haleb valisi Vezir Ohrili Ahmed Paşa hazretlerine ve Haleb eyâleti sâbıkâ Diyarbekir vâlisi olan Vezir Esseyyid Abdi Paşa hazretlerine ve Sivas eyâleti sâbıkâ Rakka vâlisi olan Vezir Abdülcelil-zâde Süleyman Paşa hazretlerine ve Selânik  sancağı Karesi sancağı’11 ilhâkiyle ber-vech-i arpalık Silâhdâr Mustafa Paşa hazretlerine ve kal'ası muhâfazası şartiyle Eğriboz ve Karlı-ili sancakları sâbıkân Selânik mutasarrıfı Livadyalı vezir Haşan Paşa hazretlerine ve îlbasan sancağı sâbıkân İnebahtı muhâ-fızı mîrimîrân-ı kirâmdan İbrahim Paşa’ya ve Sultanönü sancağı sâbıkân Çirmen muhâfızı Zaralı-zâde Abdullah Paşa’ya tevcih ve ihsân ve kapu-ket-hüdâları huzûr-ı mevâhib-mahsûr-ı sadrü’s-sudûrda ilbâs-ı hila* ile kâmrevâ ve Mar'aş eyâleti dahi Dulkadir-zâde Ömer Paşa’ya takrir ve ibkâ buyurulup sâbıkân Sivas vâlisi Vezir Esseyyid Mustafa Paşa hazretlerinin mizaçlarında illet olup haml-i sakil vezâreti tahammülden izhâr-ı acz ü fütûr ve takâ'üd ihtiyâriyle cûyende-i ârâm ve huzûr olmağla binâen-aleyh sâdır olan hatt-ı hümâyûn-ı şevket-makrûn mûcibince tuğları ref‘ olunup cıvâr-ı haz-ret-i Halid’de vâki‘ halîle-i celîleleri ismetlû Şah Sultan-ı aliyyetü’ş-şân hazretlerinin sâhil-serâlarmda ikâmet ve du‘â-yi ömr ü devlet-i pâdişâhîye mu-vâzabet eylemesi bâbında emr-i âlî ısdâr buyuruldu.
Mübâdele-i tasdîk-nâme-i Kırım
Madde-i Kırım içün bundan akdem ittifâk-ı ârâ-yi vükelâ-yi devlet ile Moskovlu’ya verilen senedin bu esnâda tasdîk-nâmesi vürûd edüp Aynalı-kavak musâlahası akabinde mübâdele olunan tasdîk-nâmeye kıyâsen bu def‘a dahi rüsûm-ı âdiye  icrâsı ve Bâbıâlî’de mübâdele kılınması müsted’ayâtiyle Rusya elçisi tercümânmı re’isülküttâb efendi tarafına irsâl ve efendi-i müşârün-ileyh dahi bu maddenin tasdîk-nâmesi mâ-beyni’l-murahhaseyn mübâdele olunmak iktizâ eder kavl-i leyyinî ile tercümân-ı mersûmu def‘ akabinde mersûm avdet ve ma‘-icrâ’i’r-rüsûm mübadeleye himmet mûcib-i tezâyüd-i safvet ve muhabbet ve terk ü tarhı mûris-i iğbirâr ü bürûdet olacağı peyâmım îsâl eylediğinden gayri icrâ-yi rüsûm selef-i bi’se’l-halefi vaktinde dahi vâki‘ olup kendüye adem-i müsâ‘ade devleti indinde in-hitât-ı i'tibârına sebeb olacağı tazarru'âtmı ifâde112 etmekle madde-i mez-kûrenin hüsn ü kubhu muvâzene113 ve rüsûm-ı mezkûrenin vech-i matlûb üzere icrâsında tekevvün eyleyecek zarar u fesâd mu'âyene olunup alenen te‘âti-i tasdîk-nâmede -sefer ber-taraf oldu- deyû. asâkir-i mansûreye rehâ-vet ü fütûr ve seraskerlerin himmetlerine kesel ü kusûr tatarruk eyleyeceği j zâhir ve gayr-i mestûr olup bu mehâzîr ise tasdîk-nâmenin sırren mübâdelesinde dahi derkârdır. Zîrâ ba'de’l-mübâdele beher hâl ser-hadlerde tahazzüb ve ihtişâd eden tavâif-i askeriyyeyi bir râbıtaya bend muk-tezî ve halleri üzere terk olundukları hâlde Rusyalu dahi mukâbeleten askerini hudûdda ibkâ  ve gün be-gün sebeb-i cem‘iyyeti istiksâdan hâli olmayacakları bedîhî olup bu sûretde adem-i teşettüt-i şeml-i askerîye dikkat ve ihtimâm ve mahallerinde ibkâ ve istikrârlariyle taraf-ı hasmdan zuhûru melhûz su’âle istihzâr-ı cevâb ve tehyi’e-i delîl-i ilzâm dâ'iyeleri ile Rumeli vâlisine ve İsmail seraskeri olan Vezîr Abdi Paşa hazretleri kalem-rev-i hükümetlerinde vâki' Sofya’da ikâmet ve Sofya’da müctemi' olan askere başbuğ olan Vezîr İsmail Paşa hazretleri mansıbı olan Anadolu eyâletine mürûr ile zabt u rabt-ı memleket edüp Özi vâlisi Vezîr Bekir Paşa hazretleri dahi Silistre’de Vezîr Arslan Mehmed Paşa hazretleri Bucak’da ârâm ve meks ile her tarafa havâle-i çeşm-i basiret etmek ve hasım tarafından su’âl vârid olduğu sûretde herkes dâhil kalemrev-i hükümetinde mukîm olup tağyîr-i makarr u cây-gâhdan Devlet-i aliyye’nin bir garaz-ı âharı yokdur demek ve bu vesîle ile serhadlere takviye ve nizâm ve metânet ve istihkâm vermek tedâbîri bi-etrâfihâ rikâb-ı kâm-yâb-ı hüsrevâneye arz olundukda elçi-i mersûmun selefi olan küştenî dahi «Aynalı-kavak musâlahasmdan sonra devletimin cüz’î ve küllî bir garazı kalmayup ilâ-yevmi’l-kıyâm safvet ve muhabbetde ber-devâm olacağı muhakkakdır» demiş iken bir müddetden sonra zehre tirâk-i ashâb-ı idrâk olan işbu madde-i hatar-nâk zuhûr edüp  bu takdîrde a'dânm bast eyledikleri mukaddimât-ı mümevvehe ki beynlerinde çere muyne ( aj*. ) ile müştehiredir. Hakikate hami ile
mesmû' olmayup ri‘âyeten li’l-hazm asâkir-i mansûre serhadlerde ibkâ ve adem-i tefrîk ve teştîtlerine i‘tinâ ve tasdîk-nâmeler mâ-beyni’l-murahhaseyn mübâdele olunmak tenbîhâtı vâkıf-ı dekâyık-ı umûr-ı kâinât ve ârif-i me-zâyâ-yi ahvâl-i mevcûdât olan şehriyâr-ı sutûde-ârâ hazretlerinden levha-tırâz-ı sünûh u zuhûr ve işbu tedkîk ve mülâhaza-i sâibe-i mülûkâneleri mû-ceb-i şâbâş ve tahsîn-i erbâb-ı nühâ ve şu‘ûr olmuşdur. Hakîkat-i maddeye nazaran insâf ile dikkat olunsa 44»^ müeddâsı üzere re’yyenin ikisi dahi müvecceh ve müsellem olup evvelkisi kânûn-ı küllî-i düvele mutâbık İkincisi kâ‘ide-i hazm u ihtiyâta muvâfıkdır. Biz yine sadede gelelim tasdik -nâmelerin bilâ-rüsûm icrâsına eğerçi irâde-i mülûkâne ta‘alluk eyledi, lâkin elçi-i mersûm Aynah-kavak tenkîh-nâmesinin mübâdelesi akabinde mukad-demâ carî olan rüsûmu da‘vâ-yi bâtılına delîl ittihâziyle me’lûf olduğu ru'ûnet ve ısrâra ibtidâr eyleyeceğinden gayri Devlet-i aliyye’nin Moskovlu hakkında galiba nihânî bir fikr ü mülâhazası vardır diyerek bir vaz‘-ı bârid izhâr eyleyecekleri mülâhazadan ba‘id olmadığı ve asâkir-i mansûre fermû-de-i hazret-i şehriyârî üzere serhadlerde müstakırr ve yalnız Vezir Abdi Paşa kalemrev-i hükümeti olan Sofya’ya ve Sofya’dan  Vezîr İsmail Paşa kürsi-i mansıbı olan Kütahya’ya nakl olunup Özi muhâfızı Vezîr Ha-zînedâr Ali Paşa kemâ-kân hizmet-i muhâfazada sarf-ı tâb u tevân etmek şartiyle ma‘-icrâ’i’r-rüsûm mübâdele istîzânı mütekerrir oldukda vech-i en-sebi üzere amel ü harekete ibtidâr olunmak bâbmda izn-i hümâyûn şeref-yâfte-i sudûr olup semâhatlû şeyhülislâm efendi hazretlerine dahi keyfiyyet ifâde olundukda terk-i rüsûm ile elçi tarafından ısrâr mahzûru melhûz olduğu misillû ma‘-icrâ’i’r-rüsûm mübadelede dahi hücnet derkârdır, zîrâ elçiye mihmândâr ta'yîni ve hânesine ortası neferâtiyle bir çorbacı tesyîri le-vâzım-ı rüsûmdan olup bu keyfiyyet ise şuyû‘-ı sulhü îcâb ve serhadlerde mütehazzib olan tavâif-i askeriyyenin tezelzül ve teferruklarma min-akve’l-esbâb olacağına binâen husûs-ı mezkûrda hadd-i evsat bulunmak netîce-i hayâl-i semîhâneleri olduğunu efendi-i müşârün-ileyh hazretleri âverde-i zebân-i beyân ve mihmândâr ve orta ta‘yîn olunmaksızın mübâdele-i tasdîk-nâmeyi istisvâb ve istihsân etmeleriyle binâen alâ-zâlik ve orta ve mihmândâr ta‘yîn olunmaksızın Bâbıâlî’ye getürdülüp kendüye kürk ve mensûbâtına hila‘ ilbâsiyle iktifâ teklifi olundukda ednâ rüsûmun terkine kail olmadığını işrâb ve kail olduğu sûretde devleti tarafından mazhar-ı serzeniş ve itâb olacağın iş‘âr ve sûret-i infi‘âlde mâ-beyni’l-murahhaseyn mübâdeleyi ihtiyâr  etmekle işbu Cumâdelulânın onuçüncü sebt günü Aynah-kavak sahil-sarayında vezîr-i mükerrem kapudan paşa ve Müftî-zâde ve re’isülküt-tâb efendi hazerâtı hâzır oldukları hâlde Rusya elçisiyle tasdîk-nâmeleri mübâdele eylediler. Öteden beru bu makûle senedât mübâdelesi akabinde yek-diğere hediyye vermek mesbûkü’l-misl olmakdan nâşi Rusya elçisi devleti tarafından olmak üzere bir mikdâr hediyye tertîb eylediğini ifâde edüp mersûmun hediyyesi kabûl olunmayup redd olunduğu hâlde bu vaz‘ı garaz-ı âhara hami ile ba'zı ahkâm istihrâc eyleyeceği ve devletinin teneffür ve tevahhuşuna sebeb olacağı vâridât-ı hâtırdan olduğuna binâen kabûl-i hediyyesiyle def‘-i vahşet ve ba‘dehû hediyyesine mukabele ile verdiği şey’i zımnen redd etmek san‘atine mübâderet tedâbir-i müstahseneden olmağla husûs-ı mezkûr istîzân sûretinde savb-ı şevket-evb-i hüsrevâneye arz u inhâ ve sudûr-ı izn akabinde rüsûm-ı tehâdî tarafeynden icrâ ve mersûmun takdim eylediği hedâyâ Devlet-i aliyye tarafından bilmukabele i‘tâ olunan te-fârîk ve nevâdir-i eşya bilâ-ziyâde ve noksân sebt-i cerîde-i râstî-unvân kılındı.
