Hiicûm-ı kefere-i İspanya be-Cezayır ve mansûr-şüden-i guzât-ı me’âsir
Mülûk-ı küffâr dilli miyânında kuvvet-i mâliyye ve kesret-i merâkib-i bahriyye ile şöhret-şi'âr olan İspanyalu’nun sinîn-i çendinden beru Devlet-i aliyye ile rabt-ı peyvend-i dostî ve safvet ve sair düvel misillû ba‘zı şurût in'ikadiyle tahsîl-i sûret-i âştî ve emniyyet-i kusârâ-yi matlabları ol-makdan nâşi bundan akdem müsâ‘ade-i devlet-i ebed-müddet ile mazhar-ı eltâf-ı şâmiletü’l-eknâf ve müceddeden akd-i şurût-ı mu‘âhedeıu ile  çehre-i ricâlan dest-nevâzende-i is‘âf olup Cezâyir-i garb ocaklarının dahi işbu mu'âhedeye idhâl olunmaları tetimme-i matâlib ve tekmîle-i me’ârib-lerinden olduğuna binâen bu husûsun dahi cilve-ger-i meclâ-yi zuhûr olması bâbında dâmen-gîr-i iltica ve niyâz olmuşlar idi. Zikr olunan ocaklar öteden beru mâl-i ganâime me’lûf ve filhakika idare-i umûr-ı ma'âşları ancak korsanlığa münhasır ve mevküf olduğu mülâhazalariyle İspanyalu’nun bu is-tid‘âlarma müsâ’adeden iğmâz ve Cezayir-i garb ocaklarına iştirâk-i mu'â-hede teklîf-i anîfinden i‘râz olunup ancak mersûmları dahi tevhîş ve ten-fîr mugâyir-i mûcibât-ı hüsn-i tedbîr olmağla ocaklunun bu husûsda inân-ı ihtiyârları ellerine teslim ve harb ü selm husûsunda muhayyer oldukları tefhim ve ol bâbda ısdar buyurulan evâmir-i aliyye İspanyalu’ya verilüp tarafeynin cebr-i hatırlarına bu veçhile takayyüd olunmuş idi. Mersûmların ocaklar ile adâvetleri kadîm ve Cezayir’e istilâ sûreti tahsilinde leyi ü nehâr idâre-i per-kâr-ı fikr-i sakîm eylediklerinden gayri fî-küll-i vaktin ve an yek-diğer hakkında vukü‘-ı fırsata nigerân olmalariyle bu kerre İspanyalu Devlet-i aliyye ile olan mu'âhedede ocaklunun iştirâklerini irâde ve yedlerinde olan evâmir-i aliyyeyi taraflarına firistâde eylediklerinde safvet ve adavet şıklarının birini ihtiyâr taraf-ı saltanat-ı seniyyeden mukaddema re’ylerine,ls ihâle olunmuş olduğuna binâen iştiraki adem-i kabûl ve cevâb yerine irâe-i seyf-i meslûl  etmeleriyle mersûmlar dahi zur-ı bazu ile mu’âhedeye idhâllerini kasd ve » J* Cezayir’e sevk-i ketâib ve merâkib
ve sedd ü bend-i havali ve cevânib edüp şîr-dilân-ı guzât-ı Cezayir dahi teş-mîr-i sâk-ı gayret ve mecbûl oldukları şecâ'at ve sarâmeti ibrâza mübâderet ve birkaç sâ'at iş‘âl-i nevâir-i hurûb ve tecerrü‘-i kü’ûs-i menâyâ ve kürûb akabinde nesîm-i nusret-i samedaniyye taraf-ı guzât-ı islâmiyyeye vezân olup a‘dâ-yi dîn mahzûl ve menkûb ve münkesir ve mağlûb diyâr-ı nikbet-medâr-larma avdet eyledikleri haber-i hayr-ı dâfi‘ü’d-dayrı bu esnâda Der-aliyye’ye vürûd ve kulûb-i muvahhidîni mâ-lâ-mâl-i hubûr-ı nâ-mahdûd eyledi.
Rızâ-dâden-i ocağhâ-yi Cezayir be-mıısâlâha-i Nemçe ve ta‘ahhüd-kerden-i Devlet-i aliyye der-her sâl irsâl-i mühimmat be-Cezayir
Cezayir-i garb ocaklarından sefâin-i Nemçe’ye fî-mâ’ba‘d ta'arruz olun-mayup, ta'arruz olunduğu takdirde tazmin ve olunmaz ise hasâret-i müte'ay-yinenin takdir olunan kıymeti vukû'u gününden altı mâh mürûruna dek Devlet-i aliyye hazînesinden verilmek ve verilmediği sûretde memâlik-i mahrû-sede Nemçelü’ye mukabele bi’l-misl icrâsı câiz olmak şurûtu bundan akdem karâr-gîr-i nizâm ve yek-diğere sened i'tâsiyle def‘-i şûriş ve hisâm ve ol bâbda ocaklara ısdârı lâzım gelen evâmir-i aliyye ısdâr ve mûcibince kapu-dan paşa hazretleri tarafından dahi mekâtîb ba‘s u tisyâr olunmuş idi. Bi-nâ-berîn Cezayir-i garb ocakları taraflarından bu def‘a birbirine ma‘ânî ve mezâmîni muvâfık cevâb-nâmeler vürûd ve hülâsa-i mefâhîminde  Cezayir-i garb gavvâsân-ı bihâr-ı harb ü darb olan guzâta cây-i teneffüs ü me’vâ ve şinâverân-ı kulzüm-ı gazâ vü cihâd olan mürâbitîne furza-i âsâyiş ve ihtimâ olup gazilerinin netîce-i fikirleri kesr-i sevret-i abede-i esnâm ve mücâhidlerinin kisb ü kârları süfün-i a'dâyı ahz ve derûnlarında bulunan emvâl ve eşyâyı iktisâm edüp116 esbâb-ı ayşlarına bu veçhile nizâm verdikleri takribiyle milel-i nasârı dâimü’d-dehr kendülere a‘dâ ve her tarafdan memleketlerine istilâ kusârâ-yı buğye ve menâları olup hattâ bu def'a sû be-sû üzerlerine düşman-ı dîn gulüvv ü hücûm ve mukabeleleri esnâsında eğerçi nesîm-i nusret-i ilâhiyye ile tervîc-i kulûb-i mekrûb ve mağmûm etmişler idi. Ancak itlâf-ı nüfûs ve ifnâ-yi mühimmât ve cebehâne ile hâlleri diğer-gûn ve edevât-ı kâr-zâr ve vazâif-i guzât-ı zafer-şi‘âr tedârükünde acz ü zarûretleri havsala-i takrirden bîrûn olduğu îmâ ve işâret ve pâdişâh-ı İslâm halleda’l-lahü-mülkehu ile yevmü’l-kıyâm hazretlerine her hâlde ser-fürû-bürde-i inkıyâd ve itâ‘at olmalariyle te’yîden li’l-müdde‘a Nemçelü ile musâlahaya irhâ-yi inân-ı hâhiş ve rızâ eylediler, şol şartiyle ki bedel ve avâid ile sulh içün Nemçelü bir işgüzâr âdemlerini konsoloslariyle ma'an ocağa gönderüp mu‘âhede husûsunu âdetleri üzere söyleseler ve bilâ-bedel musâlahada ma'zûr oldukları ba'zı delâil ile îrâd ve vezîr-i müşârün-ileyhin evâmir-i aliyye mûcibince tahrîr eyledikleri mekâtîbde  Devlet-i aliy-ye’nin Nemçelü ile olan muahedesini ocaklar kabûl eyledikleri hâlde ede-vât-ı harbiyye ve şâir malezime ile kendülere i‘ânet ve imdâd olunacağı va‘d olunduğuna binâen mu'âhedeye râzı olurlar ise dahi devletin va‘d-ı bî-mitâ-line iğtirâren olacakların zımnen iş‘âr ve beher sâl taraflarına irsâl olunmasını istid‘â eyledikleri mühimmât ve edevâtın defterini bu def'a Der-aliyye’ye tisyâr etmeleriyle keyfiyyet rikâb-ı kâmyâb-ı hüsrevâneye ale’t-tafsîl arz u takdim olundukda zikr olunan ocaklar kadîm ve devlete olan sadâkatleri an-samîm olup ecirleri muzâ'af guzât-ı zafer-simâtdan olduklarından gayri Sultan Selim aleyhi rahmetü’l-mülkü’l-alîm zamanından beru Devlet-i aliy-ye’nin mültefet ve manzûru ma‘ârik-i bahriyyede cenâhı mesâbesinde as-ker-i mansûru olup bi-sebebin bilâ-sebeb i'ânet ve imdâdlarında tecvîz-i ku-sûr olunmamak tenbîhâtı cânib-i seniyyü’l-menâkıb-ı hazret-i tâcdârîden şe-ref-yâfte-i sudûr olduğuna binâen zikr olunan ocakların istid'âları olan mü-himmât hesâb olunup otuzyedi bin dokuz yüz otuzbuçuk guruşa bâliğ ol-mağla ber-muktezâ-yi vakt ü hâl bir mikdârı hatt ve tenzil olundukdan sonra taraflarına ba‘s u tesbîl olunmak tasvîb olundu.
