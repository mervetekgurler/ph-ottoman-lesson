Tevcîh-i rütbe-i mîrimîrânî be-Mustafa Bey ve me’mûriyyet-i o be-muhâfaza-i kal‘a-i Faş
Tiflis hâkimi olan Ereğli çok zamândan beru diyâr-ı İran’a istilâ ha-yâl-i muhâlinde olmakdan nâşi ibtidâ Faş ve Batum’u zabt ve ba‘dehû Anavarin tarîkini küşâd ile husûl-i garazına tehyie-i esbâb-ı istfdâd etmek dâ'iyyelerine düşdüğü serhadlerde olan hükkâm ve zâbitân taraflarından der-i devlet-medâra arz u inhâ ve Erzurum cânibinde nezâret-i umûr-ı sugür unvâniyle mukîm sâbıkâ kethüdâ-yı hazret-i sadr-ı âlî Elhac Mustafa Efendi tarafına Çıldır vâlisinin tahrîr ve terkîm eylediği kaimesinde mersûm Ereğli zikr olunan maslahatını teshil içün Faş kafasında mütemekkin bir şahs-ı müte‘ayyini ba‘zı ağrâz-ı kâminesine inâle va'diyle tarafına imâle eylediği dahi imâ olunduğuna binâen ol havâlinin kemâ-yenbagî takviyesi tekmîl-i edevât ve tevfîr-i asâkir ve mühimmât ile îfâ-yi lâzıme-i intizâmı vâcib olmağla keyfiyyet-i mezkûr taraf-ı hazret-i sadrü’s-südûrdan Canik muhassıh Vezir Elhac Ali Paşa hazretleri tarafına tahrîr ve Faş ve Batum kafalarına birer mikdâr asker tesyîr ve an be-an ol havâlinin muhâfazası emrinde sâk-ı ihtimâmı teşmîr eylemesi tenbîh ve te’kîd olunmuşidi, müşârün-ileyh hazretlerinin bu def'a vürûd eden cevâb-nâmesinde Ereğli’nin di-
mâğ-ı nahvetine su‘ûd eden buhâr-ı bağy ve tecâvüz vâki1 ve tarafına cezb | eylediği şahs-ı  nifâk-âmîzîn keyfiyyeti şâyi‘ ve bu mülâbese ile tek; sîr-i mühimmât u cünûd ve hıfz-ı kılâ* u hudûd muktezî olup ancak bilâ-
ta‘yînât ve mîrî Faş ve şâir mahallere asker irsal olunduğu hâlde mukadde-। mâ tertîb ve tesrîb olunan yamâkân misillû pây-dâr olmayacakları ve mîrî
ve ta'yînât ile techîz-i asker şâir tuhûm u sugûrda olan asâkire sirâyet ile I taraf-ı mîrîye mûcib-i hasâret ve zarar olacağı mukarrer olmağla muhâfa-
zanın semt-i suhûleti ve askerinin beka ve sebâtı zımnında idâre-i per-kâr-ı I efkâr ve Gonya sükkânından olup kesret-i havâşi ve etbâ‘ ve vefret-i mül
hakat ve eşyâ ile şöhret-şi‘âr olan Hacı Şâhin-zâde Osman Paşa’nın oğlu । Mustafa Bey’i ihzâr ve ol havâlinin keyd-i düşman-ı mekkârdan esbâb-ı

&gt; vikayesini istihbâr eyledikde mîr-i mûmâ-ileyh rütbe-i mîrimîrânî ile hâiz-i
; rehîne-i i‘tibâr ve fakr u fâkesi hasebiyle kendüye bir mikdâr meblağ i‘tâ-
ş siyle ikdâr olunur ise tez elden beş yüz nefer ceng-âver asker ile Faş kal‘ası-
| na duhûl ve hizmet-i muhâfazaya kemâ-hüve’l-me’mûl meşgül olacağından
ş fazla ol havâlide olan nüfûz-ı kelâmı hasebiyle hîn-i iktizâda etrâfdan dört-
ı beş bin âdem cem1 ü celb ve mukâbele-i a'dâda tertîb-i sâk u kalb etmek
[ üzere müte‘ahhid olduğunu müşârün-ileyh hazretleri iş‘âr eylemiş sûret-i

• mezkûrun âyine-i vukü‘da cilve-nümâ olması vakt ü hâle nazaran enseb ve

! ecnebî  asker ta'yîninden medâhil ve mehâric-i memleketi bilür yerlü
i asker istihdâmı müstasveb olduğundan mîr-i mûmâ-ileyhe işbu şehr-i Re-
cebülmüreccebin ondördüncü günü şurût-ı ânife üzere avâtıf-ı aliyye-i mü-lûkâneden rütbe-i mîrimîrânî ihsân ve takviye-i bâzu-yi iktidârı zımnında Hazîne-i âmire’den onbeş bin guruş i‘tâ ve ta'ahhüdü üzere hareket eylemesi fermân olunup Ereğli cânibine incizâbı mervî olan şahs-ı sâlifü’z-zikrin hakıkat-i hâli garazdan hâlî olarak teftîş ve tefahhus ve hakkında isnâd olunan madde-i hıyânet sübût-yâfte-i tahakkuk oldukda ahz ü habs ve keyfiy-yeti der-i devlet-medâra arz u iş‘âr olunmak bâbında Faş muhâfızı Vezîr Halil Paşa hazretlerine hitâben misâl-i lâzımü’l-imtisâl ısdâr olundu.
