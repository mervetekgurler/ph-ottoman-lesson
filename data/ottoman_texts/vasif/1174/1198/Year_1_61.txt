Nizâm-ı ahvâl-i mevâcib-i yeniçeriyân-ı Dergâh-ı âlî ve zuhûr-ı sa‘y-i azîm117
Bekâ-i bünyân-ı mülk ü devlete bi-hasebi’z-zâhir vaz‘ olunan erkân-ı &gt;erba'anın birisi tavâif-i askeriyye olup mede’l-eyyâm nizâm-ı hâlleriyle işti
gâl ve mahsûlât-ı memâlikden tahsîs olunan idrârât ve atiyyâtlarmı kable : fevti’l-vakt i‘tâ ve istîfâda isti‘câl hâl ü istikbâlde müstevcib-i envâ‘-ı intifâ1
olduğu gibi te’hîr-i mevâcib ve tesvîf-i revâtibleriyle tanzîm-i şevârid-i umûr-larında izbâr-ı terâhî ve kesel râbıta-i nizâmlarını muhtel eyleyeceğinden gayri vezâif-i tavâif-i mezkûrenin ba'zısını kat' ve birer takrîb ile  eki ü bel1 sevdâsiyle teşhîz-i dendân-ı hırs u tama1 eden eşhâsı her bâr zecr ü ta'nîf ve te’dîb ü tahvîf esbâb-ı intizâm hâllerinden olmağla binâen-alâ-zâlik Devlet-i aliyye’nin ma-bihi’l-kavâm-ı şân u şevketi olan Yeniçeri ocağının bir müddetden beru kâffe-i umûru vükelânın ihmâl ve fütûru ile müşevveş ve bî-nizâm ve ale’l-husûs sedd-i sedîd-i memâlik-i islâmiyye olan ma'âkıl ve sugûrun leyi ü nehâr muhâfazasına kıyâm eden neferâtın vaktiyle erzâk-ı mu‘ayyeneleri yedlerine girmeyüp ba‘zı eşhâsın dâhil-i enbân-ı hıyaneti ve tedâvül-i eydî ile bilâhire ocak bezirgânmm müsellem-i kabza-ı ihâneti olup ıztırâb-ı hâl ve teşettüt ve tevezzü‘-i bâl ile muttasıf olan askerin lede’l-iktizâ i‘mâl ve istihdamları müte‘assir ve müdâfa‘a-i a'dâda siper-keş-i sîne-i ikti-hâm olmayacakları zâhir olduğundan fazla bundan akdem vukü‘ bulan es-fârda askerîden katı çok nüfûs birer sebeble mefkûd ü güm-nâm ve hitâm-ı esfârdan bu âna gelince nâs cur‘a-keş-i sâkî-i himâm olup hengâm-ı tazyîk-de ceste ceste verilen mahlûlât tahmîn olunduğuna nazaran deryâdan katra ve nücûmdan nesre118 olduğu müsellem ve el-yevm nakden ve havâleten aldıkları mebâliğ-i bî-hisâbm neferâta nef‘i küllî olmayup ancak birkaç ki-mesnenin mevzû‘-ı hemyân-ı nehb ü gâreti olduğu gayr-i mübhem olup bâ-husûs bir mahalle neferât ta‘yîni lâzım  geldikde sâhib-i esâme olmak üzere tertîb ede-bildikleri neferât ednâ bir sülmenin şeddine kifayet etmekle nâçâr müceddeden neferât tahrîri ve devlet tarafından esâme i'tâsiyle ifâ-yi me’mûriyyet tedbîri bilâ-hicâb kâr-ı nâ-savâbları olduğuna binâen bu dâ-i asîrü’d-devânm çâresi ya'ni serhadlerin vaktiyle mevcûdlanna göre mevâ-cibleri gidüp fâhiş olan mahlûlât-ı mektûmenin zahire ihrâcı ve Asitâne’li olup ashâbı hakîkatde nâ-bûd ve zâhirde mevcûd esâmelerin hadd-i i‘tidâl üzere temşiyet ve idâresi ve der-dest olan sebeb-i tahrîrlerin keyfiyyeti ve künh-i hakikati ma'lûm oldukdan sonra bir kalıba ifrâğ ve tummâ‘ ve have-nenin kat‘-ı dest-i tetâvüliyle beytü’l-mâl-i müslimînin sıyâneti kâfil-i umûr-i enâm ve nâzım-ı ahvâl-i hass u âmm olan sadr-ı âlî-makâm hazretlerinin119 bir müddetden beru pîrâmen-güzâr-ı hâtır-ı ilhâm-mezahirleri120 olmakdan nâşî birkaç defa Ocak-ı âmire’ye evâmir-i aliyye irsâl ve ocak bezirgânı olan hıyânet-kâre tenbîh ve teşdîd ile ifâde-i hâl buyurmuşlar idi. Beher sâl katı çok mâl küştenî-i mesfûrun intihâb-kerde-i dest-i ihtiyâli olduğundan veçhen mine’l-vücûh mütenebbih olmayup bu keyfiyyetin imkân-ı nizâmım selb ile girive-gerd-i vâdi-i muhâl oldukda bezirgânlıkdan tard u ihrâc ve Rodos ceziresine nefy ü iz‘âc ve ba'dehû kati ü tedmîr  ve rûh-ı habisini sûy-i sa‘îre tesyîr kılınup Baruh nâm yahudi yerine nasb u ta'yîn ve tıbk-ı irâde-i aliyye üzere hareket eylemesi tavsiye ve telkin olundukdan sonra maktûl-i mahzûlün kemâl-i tedkîk u tahkik ile hesâbı rü’yet ve ahlâf-ı eclâfmdan beru yek-diğere mektûmen devr ü i‘âde olunan madde-i hıyânet zahire çıkup bu takrîb ile sûret-yâb-ı husûl olan bâz be-hazîne ve hazîne-mandenin bir kıt‘a defteri bi’t-taleb Ocak-ı âmire tarafından bu defa arz u takdim olunmağla her sene bu sa‘y ve tasarruf-ı azimden beytü’l-mâl-i müs-limîne âid olacak menâfi‘-i külliyyenin mikdâr ve kemiyyeti münfehim olmak içün defter-i mezkûrun bâlâsına işbu bâz be-hazîne ve hazîne-mândenin senevisi ne mikdâr eder? ve bu kadar akçe beher sene lâzımü’l-edâ olan masâ-rif-i mukarrere hükmünde olan mebâliğden midir? ve bu takdirce masârif-i mukarrereden bu kadar şey tenzili ile îrâda terakki ve masârife tedenni lâzım gelmez mi? ve bunlar bi’l-cümle senedât-ı mîriyye ile mukâta'ât ve şâir vâridât-ı mu‘ayyeneden havâle olunduğuna binâen bu cümleden mümteni‘ât var ise dahî velev-ba‘de hîn mîrî tarafından ahz olunur makaleden değilimdir? ve mümteni'âtm mîrîden adem-i talebi kabil midir? sualleri tahrîr ve isticvâb olunduğundan gayri bâz be-hâzîne maddesinde tahsil olunmayup der-dest kalan havâlâtın  mümkin ve mümteni'lerî aklâmdan tashih ve tefrik olunmak irâdesiyle defterdâr efendinin arz eylediği takrir üzerine dahi farzen bir madde iki mahalle havâle misillû tekerrür îcâb eder hâlet yogise ve havâle mahalleri ma'lûm ve senedâtı sahih ise der-dest kalması ve atik olması te’ehhüründen gayri ne makûle şek ve şübhe îrâs eder ve serhaddât-ı nâ-mevcûdundan ocaklunun rızâları üzere fürû-nihâde ve bâz be-hâzîne olanlar kangı serhadlerden ise cedîd mevâcibleri havâle olunduk-da fürû-nihâde olunup ve bâz be-hazîneleri gözedilerek havâlâtları nizâm verilmek ve ocağın ta'ahhüd senedi mazmûnuna tatbik ve dikkat olunmak dekâyıkı taraf-ı sadâret-penâhîden tahrîr ve îrâd olundukda leff ü neşr-i müretteb kaidesi üzere es’ile ve îrâdâtm her birine aklâmdan bâ-takrîr defteri verilen ecvibe bi-ibâretihâ tahrîr ve düstûrü’l-amel-i ahlâf olmak üzere işbu mücellede sebt ü tastır olundu. Kılâ‘-ı hâkânîde olan Dergâh-ı âlî yeniçerileri neferâtmdan mahlûl olmak üzere Ocağ-ı âmire tarafından şimdiye değin iki kıfa defter mucibince arz ve piyâde kalemi der-kenârı nâtık olduğu üzere bâ-fermân-ı âlî hazîne-mânde olan dört bin yedi yüz seksen-dokuz neferin otuzdört bin iki yüz yetmişbeş akçe yevmiyyelerinin bir senelik mevâcibleriyle zemistânî bahâları ba‘de’ı-hisâb yüz yirmisekiz bin ikiyüz yetmiş (Vı/98-b)* dört guruşa bâliğ olup kezâlik bâz be-hazîne olmak üzere ocağ-ı mezbûr tarafından bâz-âmed olup cümlesinin bâz be-hazîne ve

♦ (Vj/98-b), sahife ortalarında bağlanır.
kaydı mahalleri tashih olunan elli kıt'a sebeb-i tahrîr ile olan havâlâttn yekûnu dahi beş yük altı bin dokuz yüz kırksekiz guruşa resîde ve bu takrirde gerek hazîne-mânde olunan mezkûrü’l-mikdâr yevmiyyenin ve gerek bâz be-hazîne olunan sebeb-i tahrîrlerde mezkûr olan havâlât-ı muharre-renin cümlesi eğerçi bin beş yüz kırkbuçuk kise ile küsûr yirmiüçbuçuk guruş olmuşdur. Lâkin baş muhâsebe der-kenârı mentükunca iş bu bâz be-hazîne olunan havâlâtdan başka bundan akdem dahi ba‘zı kılâ‘-ı hâkâniy-yeden aralık aralık bâz be- hazîne olunan havâlât ile mecmû'u iki bin kise akçeye karîb olduğundan gayri bundan sonra dahi şart u ta‘ahhüdleri üzere ocağ-ı mezbûr tarafından her ne kadar hazîne-mânde olunacak yevmiyye ve bâz be-hazîne olunacak sebeb-i tahrîr arz olunur ise der-akab hazîne-mânde ve bâz be-hazîne olunup ba'de’l-hisâb defteri arz olunucağı ve hazîne-mânde olunan ol-kadar yevmiyye ve bâz be-hazîne olunup hâlen küşâd olunan ol-kadar havâlât beher sene lâzımû’l-edâ masârif-i mukarrere hükmünde olan mebâliğden olmağla binâen-aleyh bu takrîb ile masârif-i mukar-rereden ol kadar akçe tenzil ve mu'ayyen olan îrâda ol mikdâr terakki ve tezâyüd ede-geldiği zâhirdir ve bu hazîne-mânde olunan yevmiyye bi-eyyi vechin-kân beher sene lâzımü’l-edâ masârifden olmağla kat' ile beytü’l-mâl-i müslimîne ol-mikdâr îrâd-ı cedîd hâsıl olur ve bâz be-hazîne olunan havâ-lâtın dahi cümlesi mukâta'at ve cizye ve avârız ve şâir îrâdât-ı mukarrere-den havâle olunmuş olmağla içlerinden mümteni‘âtı var ise dahi mahalleri ma'lûm ve îrâdatdan olup ve kalem-i mezbûr der-kenârı mefhûmuna (Vı/ 99-a) nazaran ashâb-ı havâlâtdan ba‘zen gerek mîrîlû eyâletlüye mutasarrıf olanlar ba'zen dahi mukata‘ât ve cizye ve avârız deruhde edenlerin hîn-i vefâtlarmda malları cânib-i mîrîden zabt olunmak sebebiyle uhdelerinden havâle olunan emvâl-i mîriyye metrûk olup mâ‘adası cânib-i mîrîden ahz olunur makûleden idüğü ve emvâl-i mezkûreden farzâ bir mâli sehven iki mahalle havâle misillû tekrâr îcâb eder olsa bile cüziyyât makûlesi olup o misillû mükerreren havâle olunan mebâliğin bir defası edâ olunduğu sûret-de İkincisi ma'dûm kabilinden olup havada kalur, mutâlebe olunmaz makû-lesinden olacağı velhâsıl işbu havâlâtm sebeb-i tahrîrleri bâz be-hazîne olun-mayup elde kalmış olsa cümlesi aralık aralık ocak tarafından iltimâs olunup edâ ile kaldırılacağı ve âhır mümkinü’l-husûl olan emvâl-i cedîdeden havâle etdirileceği emr-i vâzıh olmağla ber-vech-i muharrer bâz be-hazîne birle küşâd olunan ol mikdâr akçeden mümkinü’t-tahsîl olunanlardan hâsıl olan sa‘y-i mîrîden mâ'ada ol makûle tedricî cümlesi tekrâr be-tekrâr sağ mallardan havâle ile mübtelâ olunacak hasâret gailesinden berî alınmak cihetiyle dahi kezâlik iki bin kiseye karîb nef-i mîrîyi mûcib idüğü zâhir olmağ-la gerek hazîne-mânde olunan yevmiyye ve gerek bâz be-hazîne olunan ha-vâlâtın mikdâr ve keyfiyyetleri vech-i meşrûh üzere olduğu ve bunlardan başka serhaddât-ı hâkâniyyeden Erzurum ve Van ve Faş ve Şam ve Trablus ve şâir otuzaltı aded kılâ‘ muhâfazalarmda Dergâh-ı âlî yeniçerilerinin sinîn-i güzeşte mevâcibleri havâlâtından tahsîlât ve itlâfât ve ihrâcât ve mümteni'âtı hâvi ocak tarafından arz olunan bir kıt'a mücelled defter hülâsa olundukda ber-vech-i muharrer kılâ‘-ı mezkûre muhâfazalarmda olan ne-ferât-ı merkümenin seksenaltı senesinden doksanüç senesine gelince tevâ-rih-i muhtelife ile ba'zı emvâl-i mîriyyeden olan havâlâtı min-haysü’l-mec-mû‘ ellisekiz yük seksenbeş bin yüz seksenbir buçuk guruşa bâliğ olmuş-dur. İşbu havâlât-ı mezkûreden ocak ifrâzâtı nâmiyle mukayyed olan on-dört yük bin altı yüz altmışyedi buçuk guruşdan on yük otuzyedi bin dört yüz kırk guruşu maktul ocak bezirganı marifetiyle mukaddemâ ocak tarafından tahsil ve ahz ü kabz olunup bâkî ifrâzât-ı mezkûrenin tekmili içün iktizâ eden üç yüz altmışdört bin ikiyüz yirıniüç buçuk guruşu dahi tahsil olunacak havâlât-ı mezkûreden ahz edecekleri ve yine havâlât-ı mezkûre yekûnu olan meblağ-ı mezbûreden bu def'a bâlâda tahrîr olunduğu üzere ma‘a ibrâil sebeb-i tahrîrleri bâz-âmed olan altı (Vı/99-b) yük kırkaltı bin beş yüz guruş ki be-hisâb kise bin iki yüz doksanüç kise akçe eder, tamâmen hâzîne-mânde olunmağla fürû-nihâde olunmuşdur. Ve yine havâlât-ı mezkûreden mukaddemâ sâlyânecileri marifetiyle altmışdört bin dokuz yüz on-beş guruşu tahsil ve Kars ve Erzurum ve dahi ba‘zı kılâ‘ mevâcibleriyçün zâbitânına ale’l-hisâb olarak verilmiş olmağla ol dahi fürû-nihâde olmuşdur. Ve vech-i muharrer üzere havâlât-ı mezkûreden fürû-nihâde olunan mebâ-liğ-i mezkûreden mâ‘adâ küsûr bâ-sebeb-i tahrîr ahkâmı el-hâletü hâzihi ocak tarafından tahsil olunmak üzere olan kırk yüz otuzaltı bin üçyüz yir-miiki buçuk guruşun onbeş yük altmışbir bin dört yüz yirmidört guruşu mümteni* olduğundan bahs ve edâ ile kaldırılup mâl-i âhardan havâlesi ocak tarafından müsted'â idüğü ve mâ‘ada yirmibir yük onsekiz bin yüz ellialtı guruşu dahi sâlyânecileri mahallerinde tahsil üzere ohnalariyle ba‘de’t-tahsîl serhadlere irsâl ve neferâta tevzi1 üzere olduğu ve havâlât-ı mezkûreden maktûl-i mesfûrun ifrâzât nâmiyle me’hûzu olan meblağ-ı mezbûrdan başka güyâ umûr-ı ocağı idâre sretinde istidâne ederek dört yük elli dokuz bin dört yüz otuzdört guruş dahi ahz kendi umûruna sarf u itlâf etmekle şimdiye değin mesfûrun gerek ifrâzât ve gerek istidâne nâmiyle ahz ü itlâfâtı üç bin kise akçeye mütekârib olduğu ocakların serhaddât-ı nâ-mevcûdlarmdan kendi irâde ve rızâları üzere fürû-nihâde ve bâz be-hazîneleri gözedilerek ha-vâlâtları nizâm verilmek ve bu husûs baş-muhâsebe ve rûznâmçe-i hümâyûnda mukayyed ocağın ta‘ahhüd senedi mazmûnuna dahi tatbik ve ziyâde tedklk olunmak vâcibâtdan olmağla havâlât iktizâ eyledikçe böylece ted-kîk olunacağı ve zikr olunan Dergâh-ı âlî yeniçerileri ocağına verilen nizâm üzere serhaddât-ı hâkâniyye muhâfazalarmda mukîm Dergâh-ı âlî topçularının dahi piyâde mukabelesi der-kenârı nâtık olduğu üzere sene-i sâbıka Sa-ferinin ondörtdüncü gününden beru şimdiye değin tevârih-i muhtelife ile mahlûl olmak üzere arz ve kezâlik bâ-fermân-ı âlî hazîne-mânde olunan dokuz yüz kırkbeş buçuk akçe yevmiyyelerinin bir senelik mevâcibleri yirmi bin dört yüz seksendokuz guruşa bâliğ ve seksendört senesinden seksendo-kuz senesine gelince rûz-nâmçe-i hümâyûn der-kenârı mûcibince cem'an ba'zı emvâl-i mîrîyyeden havâle olunan yirmi yük dokuz bin altı yüz altmış-bir buçuk guruş mevâcib ve zahire bahâlarından bu defa bâz-âmed olan yüz yetmişbeş bin üç yüz otuzdört guruşluk sebeb-i tahrîrleri tamâmen bâz be-hazîne olunmağla el-hâletü-hâzihî kusûr verecekleri (Vı/100-a) otuzüç bin beş yüz doksanbeş guruşluk bâz-be hazînenin sebeb-i tahrîrleri der-dest olmayup mahall-i tahsilde sâlyânecileri yedlerinde olmakdan nâşî bundan sonra getürüp bâz be-hazîne olmak üzere cânib-i mîrîye teslim eylemeleri ve gelmediği hinde ol-mikdâr meblağ serhadlerin cedîd mevâciblerine havâle olunmak üzere ocağ-ı mezbûreden sened ahz ve mahalline kayd u hıfz etdirileceği ve serhaddât-ı hâkâniyye muhâfazalarmda olan top arabacıları neferâtmm mahlûlâtı olarak fakat ocağ-ı mezbûr tarafından Mora kılâ'ı havâlâtmdan olmak üzere verdikleri iki bin guruşluk sebeb-i tahrîr kezâlik bâz be-hâzîne olunmağla kılâ‘-ı sâirede olan arabacı mahlûlâtınm dahi ba‘d-ezîn mevâciblerinin hîn-i havâlesinde mahlûlâtlarını vermedikçe havâle olunmamak üzere zimmet halîfesi defterlerine sebt ü kayd etdirileceği ve cebe-hâne-i âmire ocağı tarafından henüz gerek hazîne-mânde olacak yevmiyye ve gerek bâz be-hazîne olunacak mahlûlâtın defteri vürûd etmemekle ol-dahi geldikde tanzim ve sûret-i nizâmı arz olunacağı bu sûretde yalnız yeniçeri ve topçu ocaklarının bâlâda bast u beyân olunduğu üzere der dest olan havâlâtlarını giderek sene-i cedide mallarından havâle ile bir kat dahi masârif-i zâideye ibtilâ gailesinden vâreste olmak sûretiyle hâsıl olan me-nâfi‘-i külliyyeden başka gerek hazîne-mânde ve gerek bâz be-hazînenin cümlesi iki bin beş yüz kiseye resîde olmuşdur, bu es’ile ve ecvibe rûz-nâmçe ve baş-muhâsebe ve piyâde aklâmma bi-âyânihâ sebt ve dâima ik-tizâsiyle amel olunmak bâbmda hatt-ı hümâyûn şeref-yâfte-i sudûr ve İtilâfından mücânebet olunmak bâbında taraf-ı sadâret-penâhîden iktizâ edenlere ferden ferden tenbîh ve te’kîd-i bî-kusûr olundu.
