Afv-ı resm-i masdariyye ez-tüccâr-ı İngiltere
França ve Nemçe ve Rusya tüccârı resm-i masdariyyeden mu'âf oldukları gibi İngiltere tüccârı dahi Devlet-i aliyye’nin bu inâyetinden hisse-mend olmak zımnında Asitâne-i sa‘âdet’de mukîm İngiltere elçisi, devleti tarafından kendüye sevk ü ta'lîm olunarak Bâbıâlî’ye bir kıt'a takrir ref‘ ü takdim ve bu matlabın husûlü zımnında niyâz-ı azîm etmek ile Ingilterelü’-nün zikr olunan iltimâs ve ricâlarına müsâ'ade ile celb-i hâtır u tatyîbleri bu esnâda maslahat-ı müfîdeden add olunduğuna binâen husûs-ı mezkûr, pâye-i serîr-i a‘lâya arz u ifâde olunup müsâ‘ade-i mülûkâne erzânî buyu-rulmağla sahih İngiltere tüccârı, kendü memleketlerinden Der-aliyye’ye ge-türdükleri emti'a ve eşyânın iktizâ eden rüsûmunu ahid-nâme-i hümâyûn mûcibince edâ eylediklerinden sonra resm-i masdariyyeden mu'âf olmaları ve bunların mu'âfiyetleri (Vı/100-b) şâire sirâyet etmemek şartiyle şeref-yâfte-i sudûr olan hatt-ı hümâyûn mûcibince Cumâdelâhire evâhirinde İstanbul ve Galata kadıları ve İstanbul Gümrüğü eminine hitaben emr-i âlî ısdâr olundu.
