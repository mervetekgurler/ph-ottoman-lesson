Usât-ı tâife-i dürziyân ve te’dîb ü tedmîr-i îşân
Dürzî hâli, evvelâ Mîr Yâsef Şihâbî mecbûl olduğu şakâvet ve fesâdı izhâr ile uhdesinde olan mukâta‘ât-ı mîrîden îcâb eden mebâliği havâle olunan sâlyânecilere edâ etmeyüp tehî-dest i'âde eylediğinden fazla ol havâ-lide mütemekkin olan evbâş-ı kızılbaşdan iki bin mikdârı küştenîyi celb ve şâir Dürzî ve Kesrevan nasârâsından dahi bî-hadd ü pâyân eşkıyâyı cem' ile müsta‘idd-i peykâr ü harb olup bir mikdârını vâdi-i Hamam üzerinden Say-da’ya ve bir mikdârını Ba'l-bek ve Bıka'ülaziz ve Cıbâ' üzerlerine tertîb ve Kızılbaş meşâyihinden Haydar-ı Faris’i Şakif mukâta'âsma ve Ukayl’ı Beşâre mukâta'ası üzerine ve şâir rüesâ-yi dürziyânı birer mukâta'aya nâm-zed ve tesrîb ve ilbâs-ı hila' ile her birini zu'munca tefrîh ve tatrîb etmişidi. Zikr olunan Ukayl başında haşarât-ı vâcibü’t-tenkîl ile Beşâret mukâta'ası üzerine bağteten hücûm edüp Sayda vâlisi Vezîr Cezzar Ahmed Paşa’nm silâhdarlık hizmetiyle müstahdem olup mukata‘a-i mezkûrede mütesellim olan Süleyman Ağa’yı ma'iyyetinde olan piyâdegân ile ve etbâ' ile zümre-i şühedâya ilhâk ve ol-havâlide sâkin olan re‘âyâ-yı pür-nifâk
hal'-i resen-i itâ'at ve edeb ber-muktezâ-yi hubs-i siyret ve cinsiyyet derhâl eşkıyâ-yi mezkûreye teba'iyyet ve bu takrîb ile teksîr-i sevâd ve cem‘-iyyet eylediklerinden taraf taraf mukâta‘at-ı nıîriyyeye itâle-i dest-i tama'ı dirâz ve herkes nâmzed olduğu mahalli zabta ağâz eylediği vezîr-i müşârün-ileyhin ma‘lûmu oldukda dâiresinde mevcûd olan askeriyle kethüdâsı Selim Paşa’yı bindirüp Beşaret mukâta'asmda mütehaşşid olan eşkıyâ üzerine ta'yîn edüp lede’l-mülâkât tarafeynden isâre-i gubâr-ı harb ü kin ve tertîb-i sâk u yemîn ve birkaç sâ'at nâr-ı peykâr işti‘âl ve bilâhire hasm-ı bed-sikâl mağlûb-i kahr nikâl olup bir mikdârı kantara-i seyfden güzâr ve bakiyyesi firâr ve mukaddemâ Sur üzerine gelen Hamza Ahmed dahi giriftâr-ı kayd-ı isâr olduğuna binâen der-akab vezîr-i müşârün-ileyh tarafından cezâsı ter-tîb ve bu takrîb Sur iskelesinden ve Beşâre mukâta‘asından eşkıyâ-yi mez-kûre teb'îd ve tecnîb olundukdan sonra paşa-yi mûmâ-ileyh Şakif mukâta'-asını zabt eden Haydar-ı Faris nâm şakinin üzerine feresrân-ı teveccüh ve azîmet ve birkaç sâ'at muhârebeden sonra cem'iyyetleri perîşân ve merkum Haydar-ı Faris dahi nîm-cân ile girîzân olup bundan sonra vezîr-i müşârün-ileyh Dürzî (Vj/101-a) dağına nizâm vermek kaydında olduğu ve vuku' bulan muhârebede kat' olunan ru’us-ı eşkıyâ bâ-defter tarafından irsâl olun-mağla li-ecli’l-i'tibâr saray meydânına vaz' u ilkâ olunup müşârün-ileyhin bu bâbda zuhûr eden ikdâm u himmet-i vezîrânesi nezd-i evliyâ-yi ni'amın-da meşkûr ve bundan böyle dahi ol havâlinin kemâ-yenbagî intizâmı kendü-den hasren matlûb olduğu beyâniyle tarafına hitaben ısdâr-ı menşûr olundu.
