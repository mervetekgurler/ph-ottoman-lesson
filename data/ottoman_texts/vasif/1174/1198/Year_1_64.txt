Himmet-i azîm-i Devlet-i ebed-makrûn be-umûr-ı Donanma-yi hümâyûn
Düvel-i nasârânın memâlik-i Devlet-i aliyye’ye hırs u tama'ları yevmen fe-yevmen efzûn ve li-maslahatin ba'zı garazlarına müsâ'ade ve mümâşâtı za‘af-ı hâle hami ile gün be-gün tekevvün eden tekâlif-i mâ-lâ-yutakları tahammül derecesinden hâriç ve bîrûnolup et jl -db -w medlûlü üzere leyi ü nehâr esbâb-ı seferiyyenin istihsâline nîrû-yi gayret sarf olunduğu misillû sefer-i bahrin dahi levâzım ve mühimmâtı ihzâr ve itmâm ve lede’l-hâce mukabele ve mukâtele-i a'dâya kıyâm ile ahz-ı sâr u intikam olunmak zımnında bu sâl-i huceste-fâlde Bahreyn’e tertîb ve tesrîb olunan Do-nanma-yi hümâyûn misillû birer takım mersâ-yi Tersâne-i âmire’de mevcûd bulunmak ve şimdiden Asitâne-i sa'âdet’de kalan sefâin ta'mîr ü termîm ve iktizâ eden levâzımât ve edevâtı tertîb ve tetmîm ve sene-i âtiyye rûz-ı hızırına dek ber-vech-i muharrer iki kat donanma tehyi’e ve tanzîm olunmak husûsuna irâde-i kâtı‘a-i hazret-i pâdişâhî ta'alluk edüp defterdâr efendi bi’n-nefs Tersâne-i âmire’ye varup mühimmât-ı mevcûdeyi bi’l-mu'âyene keşf ve defterdar efendi ricâl-i tersane emini ile bu ahvâli kemâ-yenbagî müzâkere akabinde cebr ve kesr ve tevfîr-i nezv husûslarına sa‘y-i vâfir eylemesi dahi taraf-ı pür-şeref-i sadr-ı âlîden tenbîh olunmağla efendi-i mûmâ-ileyhe emr olunduğu vech üzere Tersâne-i âmire'ye azimet ve mühimmatın mevcûd u mefküduna dikkat edüp iki kat Donanma-yi hümâyûn kalyonlarının teçhizi içün ve el-yevm mersâ-yi tersânede merbût sefâin ve Bahreyn’de olan ve müceddeden inşâsı fermân buyurulan merâkib-i bahriyye içün gayr-i ez-mevcûd iktizâ eden mühimmât ve levâzımâtı ricâl-i Tersâne-i âmire ile bi’l-müzâkere resm-i levh-i zamir ve mufassal ve meşrûh bir kıt‘a takrir ile arz-ı huzûr-ı sadr-ı felâtun-tedbîr edüp hulâsa-i takririnde tersâne emini efendinin Der-i aliyye’de mübâya’a eyleyeceği bahâları nâ-ma‘lûm eşyâ-yi müteferrikadan fazla işbu tertîbâtın el-hâletü-hâzihi masârifi iki yük sekiz bin sekiz yüz guruşa bâliğ ve eşyâ-yi müteferrika ile dört yüz elli ki-seye mütekârib olduğun imâ ve işbu meblâğ ne mahalden havâle olunacağını (Vt/101-b) istinbâ etmekle Darb-hâne-i âmireden dört yüz kise akçe havâle buyurulup lede’l-iktizâ ceste ceste dîvân tezkereleriyle alup mahallerine i‘tâ ve şimdiden işbu tertîb-i cedidin i‘dâd ve istikmâline müsta’inân bi’l-lâhi te‘âlâ şurû‘ ve mübâşeret eylemesi tenbîhâtı gûş-i hûşuna ilkâ olundu.
