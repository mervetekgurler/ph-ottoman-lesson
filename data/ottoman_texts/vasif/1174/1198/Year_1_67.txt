Vukü‘-ı mükâleme bâ-elçi-i Nemçe
Nemçe tercümânmm bâlâda zikr olunan vaz‘-ı bâridine bakılmayup içtimâ' husûsunun iktizâsı tekrir oldu ve lede’l-muhâbere mâh-ı mezkûrun yirmialtmcı pazartesi günü sâbıkâ İstanbul kadısı Müftî-zâde Ahmed Efendi ve re’isülküttâb efendi ve Süleyman Feyzi Efendi ve Penâh Süleyman Efendi Aynalı-kavak sâhilsaraymda Nemçe elçisiyle mülâkât ve mesfûrla-rm hudûd maddesinde erbâb-ı meşveretin müstasvebi olduğu vech üzere Devlet-i aliyye tarafından Bosna vâlisinin ve Nemçelü cânibinden hudûd cenerali veyâhud âharının terhis olunması me’mûrlar tarafından îrâd olun-dukda elçi-i mesfûr bir veçhile mülzem olmayup murahhasların bu tarafda ta'yîni ile maddenin nizâmına mübâşeret ve tekmîl-i maslahat akabinde ke-zâlik bu tarafda sened verilüp icrâ-yi mazmûn-ı sened vâli-i müşârün-ileyhe ihâle olunmak vâdilerinde gâyetü’l-gâye ısrâr birle izhâr-ı huşûnet ve Devlet-i aliyye me’mûrları taraflarından mükâleme mazbatasında tafsil olunduğu vech üzere her ne kadar ecvibe-i mülzeme ve edille-i müskite îrâd olundu ise müfîd olmayup bi’l-âhire Devlet-i aliyye ahden ve şarten vâki' olan matâlibinizin tesviyesine ve Bosna vâlisinin terhisine rızâ-dâde olup bu sû-reti tarafınızdan kabûl me’mûl idi, çünki sûret-i mezkûrun kabûlü dâire-i me’mûriyetinizden hâriç olduğu nihâyet-i mükâlemede tarafınızdan iş'âr olundu bir kerre evliyâ-yi Devlet-i aliyye’ye arz olunsun ne güne îrâd buyururlar ise yine tarafınıza ifâde olunur cevâb-ı hakîmânesi Devlet-i aliyye me’mûrları taraflarından i'tâ olunup tayy-i bisât-ı mükâleme olundu.
