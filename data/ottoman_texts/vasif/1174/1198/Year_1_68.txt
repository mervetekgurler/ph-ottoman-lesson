Vukû‘-ı meşveret der-hâne-i fetvâ-penâhî
İşbu şehr-i Şabanülmuazzamın ikinci ahad günü sadrıazam hazretleri ve meclis-i evvelde mevcûd olan ulemâ ve ricâl ve mukaddemâ Bosna câ-nibine me’mûriyeti ile ba'zı ahvâle vukufu olan kapucu-başı Çayır-zâde İbrahim Ağa hâne-i şeyhülislâmîde hâzır olup Nemçe elçisi ile olan mükâle-menin hülâsası ve da'vâsında olan ısrâr ve ru'ûneti der-miyân olunup Çayır-zâde dahi istintak birle Nemçelü’nün taleb eyledikleri Hırvadlık arâzisi kıt'ası ve İrşova keyfiyyeti içün Devlet-i aliyye’ye ne güne hareket enfâ'dır deyû huzzâra su’al olundukda mazbatada mukayyed olmadığı vech üzere birbuçuk sâ‘at kadar ricâl-i meşveret meyânında tedâvül-i ke’s-i müzâkere ve (Vı/106-b) tenâvül-i nukl-i mübâhase ve muhâvere ve bilâhire Nemçe-lü’ye bu maddeler içün kafi cevâb verilmek lâzım gelse defaten arâzi-i mez-kûreyi zabt edecekleri ve merâmlan üzere murahhas ta'yîn olunmak lâzım gelürse Devlet-i aliyye mültemesâtımıza mümâşât etdi zu‘muna düşücekleri muhtemel olup bu takdirde ellidört hudûd-nâmesi muktezâsı üzere arâzî-i mezkûre Devlet-i aliyye’nin olduğundan tegâfül ve murahhas ta'yîn olun-mayarak bir kıt'a takrir tahrir ve mazmûnunda Devlet-i aliyye ahid-nâme ve hudûd-nâmelerin mûcib ve muktezâlanna râzı olup Bosnalu’nun mu-gâyir-i ahid-nâme ve hudûd-nâme Nemçe arâzisine tahattî ve tecâvüzleri vâki' ise Devlet-i aliyye tarafından nizâmına ikdâm olunup mahall-i nizâ' olan mevâzi'i mu'âyyene ve tahkik içün Devlet-i aliyye tarafından âdem ta'yîn olunmağla, elli-altmış güne dek haberi geldikden sonra muhâbere ve maddenin müzâkeresi içün murahhas ta'yîn olunur me’âli dere ü tastır birle elçiye tercümâniyle gönderilmek, eğer elçi ısgâ etmeyüp ısrâr eder ise «işte böylece olur gayri sûreti yokdur» denilmek ve fî-nefsi’l-emr mahalline âdem gönderilmek münâsibdir deyû bi’l-ittifâk karâr verildiği ve böylece hareket olunduğu sûretde Nemçelü arâzi-i mezkûreyi zabt ve muhârebeye tasaddî etmek ihtimâli dahi beyne’l-huzzâr zebân-güzâr ve Nemçelü ihti-yâr-ı muhârebe ile nakz-i ahd eder ise o zamân Mevlâ kerimdir, denildiği ve seraskerler ve serhadler muhâfızları ve bâ-husûs Bosna vâlisi mutabassır bulunmak üzere her ne kadar ikâz olunmuş ise dahi emr-i te’kîd ve tenbîhi teedîd muvâfık-ı re’y-i sedîd olduğu meclisde mezkûr ve ol veçhile amel olunacağı musammem-i cenâb-ı sadrü’s-südûr olduğu beyâniyle meclise hitâm verildi.
Tezyil: Meclis-i meşveretde zikri sebkat eden bin nefer sür'atci keyfiyye-tinin tafsili bu ki Hotin ve Belgrad ve Vidin ve bunlar emsâli yirmi kadar kılâ' neferâtından mahlûl olmak üzere Yeniçeri ocağı’ndan hakîmâne ahz olunan onbeş bin iki yüz yetmişaltı akçenin cümlesi hazîne-mande olunup mukabelesinde onbeş bin akçe yevmiyye ile bin nefer topçu sür'ateisi yine Yeniçeri ocağı’ndan tertîb ve Sür'atci ocağı’na izâfe ve tezyîb olunmağla bu takdirde iki yüz yetmişaltı akçe eğerçi sa‘y-i mîrî hâsıl oldu, ancak kılâ‘-ı merküme neferâtma evvel ve âhir edâsı lâzım olup zarûret hasebiyle sinîn-i çendinden berû havâle ve i'tâsı ukde-i te’hîr ve tesvîfe dûçar olan mevâcib ve zahire ve zemistânî çuka bahâları aklâm-ı (Vı/107-a) defterilerine nâtık olduğu vech üzere yalnız beş yüz ondört kiseye bâliğ olduğu tahakkuk ve madde-i vâhideden kavâid-i müte'addide ta‘ayyün edüp ez-cümle kâr-fermâ-yân-ı Devlet-i aliyye’nin alâ-tarîki’l-inhisâr nizâm ve tevfîrlerine nakdîne-i nisâr-ı cehd ü iktidâr oldukları Sür'atciyân ocağı’na tâife-i uhrâdan bin nefer ilhâk ve terfîk ve iktizâ eden yevmiyyeleri müceddeden tevcîh olunup müddet-i medîdeden berû birkaç şahsa me’kel olup ba'zı tasarrufât-ı akliy-ye ile bu def'a vücûd-pezîr olan mahlûlâtdan tanzim ve tensik olunduğundan gayri ikiyüz yetmiş akçe dahi fazla kalup ve zikr olunan neferâtm ki her biri zahirde Hayy ibni Yakzan ve bâtında cümlesi berzah-ı peymâ-yi yevm-i mîzândır. Sinîn-i muhtelife i‘tibâriyle terâküm edüp velev-ba‘de-hîn edâsı muktezî olan mevâcib ve şâir matâlibleri külliyyen lağv olup cânib-i mîrîye oldukça hiffet ve müstevfî mâl olana bir nev'î râhat hâsıl oldu.
Firistâden-i Kara-Bekir-zâde be-cânib-i Bosna berâ-yi tashîh-i keyfiyyet-i hudûd ve vürûd-ı ilâm ez-kâdı-i Saray-Bosna
Bâlâda zikr olunduğu minval üzere Nemçelü’nün taleb eyledikleri arazî husûsu içün Devlet-i aliyye’den murahhas ta‘yîn olunmayup Bosna’ya âdem tesyîr ve tahkîk-i maddeye ta‘lîk vâdilerinde Nemçe elçisine takrir verilmesi ve râzı olmadığı sûretde Devlet-i aliyye tarafından sebât gösterilmesi tasmîm olunmuş idi. Nemçe elçisi hezâr tereddüd izhâriyle sûret-i mez-kûreye râzı olup binâen-alâ-zâlik Nemçelünün matâlibi beyân olunarak is-timzâc ve resm-i hudûd istihrâc olunmak zemininde Kara Bekir-zâde Elhâc Ahmed Ağa tahrîrât-ı mufassala ile Bosna cânibine ib‘âs olunmusidi. Mû-ma-ıleyh Bosna ya vasıl ve hamil olduğu hudud-name ve senedat suretlerini Bosna vâlisine verüp der-akab umûr-ı serhadde vâkıf ve hudûd keyfiy-yetine ârif kapudanlar ve memleket müte’ayyinleri ihzâr ve ferden ferden istintak olunarak muttâli1 oldukları ahvâli iş‘âr ve takrirleri üzere Saray-Bosna kadısı tarafından bir kıt'a i'lâma dere ile bu tarafa tisyâr olunmuş, zikr olunan i'lâmda Nemçelü’nün iddi‘â eyledikleri arâzî dâiren-mâdâr yüz sâ‘at mikdârı olup bu arâzî dâhilinde yirmibir kal‘a-i cesîme ve dört kule mevcûd ve el-yevm tasarruf ehl-i islâmda olduğu ve Nemçelü’nün iddi‘âları ahid-nâme-i hümâyûn şurûtuna ve hudûd-nâme husûsuna muhâlif olduğu tahrîr ve Kara-Bekir-zâde’nin vürûd eden tahrîrâtında Nemçelü’ye terk-i arâzî husûsu o tarafda bir ferde ifşâ mümkin olmadığı ve ifşâsmda fitne hudû-su ve mehâzîr-i adîde tekevvünü bedîhî olduğu tastîr olunmuş arâzi-i mez-kürenin tanzimi husûsu ber-vech-i (V,/IO7-b) suhûlet görülüp işâ‘esi lâzım olmadığı mükâlemelerde Nemçe elçisiyle müzâkere olunmuşidi. Bosna hududunda vâki' olan Nemçelü’nün re'âyâsı bile bu hâle âşinâ olup kurb-i mahall takribi ile Bosnalu’nun madde-i mesmû'u ve adem-i istirdâd-ı arâzî husûsunda sebât ve metânet üzere olacakları cümlesinin meczûm ve maktü'u olmağla def'an li’l-ihtilâl madde-i mezkûre bir müddet meskût kalmak lâ-zıme-i vakt u hâl idüğü Nemçelü’ye iş'ar ve te’hîr-i maslahata böyle bir zemin ihtiyâr olundu.
