Azl-i Ağa-yi yeniçeriyân
Dergâh-ı âlî yeniçerileri ağası olan Mahmud Ağa’nın mukaddemâ vuku' bulan esfârda me’mûr olduğu mahallerde yararlığı müşâhede olunduğuna binâen taraf-ı devlet-i ebed-müddetden manzûr ve dâireye takrîb ile ak-rânı beyninde mübâhî ve mesrûr olup ahvâl-i sâbıkasına i'tibâren bu hilâlde devlete külli hizmeti sebkat eder mülâhazasiyle müntehâ-yi tarîki olan yeniçeri ağalığı kendüye tevcih ve kadr ü sânı ol veçhile terfi' ve tenvîh olunup ağalar nasbi hâlinde sadrıazamlar birkaç yüz kise akçe almak mu'tâd olmuşiken taraf-ı sadrıazamîden bir akçe alınmadığı gibi serhad ağalarından ve şâir mahallerden rüşvet almamak ve umûrunda dâimâ mütabassır olup matlûb-ı şehriyârî olan nizâm-ı ocak-ı âmireye bi’l-ittifâk ber-çîde-dâmen-i gayret olmak vesâyâsı furta-gûş-i iz'ânî kılınmışidi. Mûmâ-ileyhin mahlû-lât husûsunda olan ihtimâmı ancak serhadlere mahsûs olup Asitâne’den mat-lûb olduğu vech üzere mahlûlât göstermediğinden gayri bir serhad ağalığı mukaddemâ üç kiseye câize ile tanzim olunur iken on kise ahziyle serhad ağalarını fakr u fâkeye mübtelâ ve derd-mendleri ekâbir sûretinde olan fu-karâya döndürüp fâide edeceklerini pîşîn yedlerinden alup ve bu vaz‘-ı nâ-hemvâre hakikate nazaran serhad ağalarına i‘tâ-yi ruhsat-ı nehb ü gasb edüp bundan kat'ı nazar ba'zı serhadlere bi’l-iktizâ akçe irsâli lâzım gelüp envâ' meşakkat ile me’mûrlar tedârük edüp irsâli hengâmında ağa-yi mûmâ-ileyh meblağ-ı mersûmun her def'ada birer mikdârmı nihânî endahte-i ceyb-i ket-mânî edüp merkumun ise cümle evzâ'ı vukü'u günü ma'lûm ve ale’l-husûs serhadlere giden akçeden alıkoyduğu meblağın mikdâr ve kemmiyyeti bi’l-istihbâr meczûm olup sebeb-i efrâz-ı meblağ su’âl olundukça yine Hazîne-i hümâyûn’a vaz' olunmak içün kasden alıkodum cevâb-ı gayr-i müveccehini îrâd ve hakkında cârî olan hüsn-i zan ve i'tikâdı berbâd edüp serhadler mahlûlâtı husûsunda bi’l-iğrâr zuhûra gelen gayr-i minhümâsını (V,/108-a)
revâdâşte âşinâsı olmadığına binâen nush u pend kaidesine ri'âyeten ve bu evzâ‘-ı şütür-gürbeden feragat ve serhad ağalarından kâide-i kadîme üzere caize alup ziyâde şey teklifi ile iz'âcdan mücânebet ve devlet tarafından ser-hadlere gönderilen mebâliğa vaz‘-ı yed etmeyüp bi-aynihâ mahallerine îsâl ve şâir muhavvel-i zimmet-i ihtimâmı olan husûslarm te’diye ve temşiyyetine sa‘y-i bî-hemâl eylemesini şifahen ve vesâteten tenbîh ve te’kîd ve bâ-husûs esâme satmamak husûsunda icrâ-yi lâzıme-i men‘ ü tehdîd olunmuşiken
j &lt;&gt;.L, medlûlü üzere dâmen-i ahvâline isâbet eden
leke-i töhmeti şüste-i sâbun inâbet ve nedâmet etmeyüp kemâ-kân kârına revâc ve su-i mücâzâtı hâtırından bi’l-külliyye ihrâc edüp ocaklusu dahi ahz-i rüşvet maddesinde kendüden müteneffir ve hakkında olan kabûl-i âmme bi’l-külliyye mütegayyir olduğundan nâşî işbu Şa‘ban-ı şerifin onbeşinci günü mûmâ-ileyh yeniçeri ağalığından ma'zûl ve kul kethüdâsı olan Yahyâ Ağa yerine mevsûl zağarcı-başı kul-kethüdâsı ve seksoncu zağarcı ve tur-nacılık ile nâil-i e‘azz-1 me’mûl oldu.
