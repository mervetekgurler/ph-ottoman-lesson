I Takrîr-dâden-i elçi-i Prusya be-Bâb-ı âli berâ-yi Kırım
. Prusya elçisinin bu defa devleti tarafından me’mûren verdiği takririn
mefhûmunda Moskovlu’nun hilâf-ı ahd u şart zabt eyledikleri Kırım ve Ta-man ve Kuban memâlikine Devlet-i aliyye tarafından sûret-i rızâ mer’î olarak her ne kadar ihtiyârı zarûrî ise dahi sened i'tâsı mehâzîr-i külliyyeyi mu-tazammın ve kilid-i memâlik-i mahrûseyi yedlerine teslim kabilinden olduğu müte'ayyin ve tarîk-i muvâzeneye i'tibâren müttefiki olan Nemçelü dahi I memâlik-i mahrûseden bir kıfa arza tâlib ve imtinâ* zuhûru akabinde c—* mefhûmu ile Rusyalu’yu ısrârda müşterek edüp tahsîl-i matlabı-
\ na âlet eyleyeceği ihtimâl-i gâlib olmağla Devlet-i aliyye bu hilâlde düvelin
ba'zısı ile ittifâk ve hasm ile muhârebeye şedd-i nitâk etmek umûr-ı lâzıme-i

60

MEHAStNÜ’L-ASAR ve hakAİkü’l-ahbAr
mülkiyyeden olduğunu hayırhâhlık  yüzünden beyân ve Macar ile Eflâk beyninde mevzû* olan alâim-i fasılanın hufyeten ref‘ olunduğunu dahi îrâd eylediğinden gayri sened i'tâsı min-külli’l-vücûh müstelzim-i envâ‘-i mahzûrat ve sebeb-i vukü-ı mekârih ve âfât olduğunu kendülere muhtass olan ba'zı edille ile iş‘âr etmişler.
Tezyîl: Prusyalu’nun bu misillû harb-i mechûlü’n-netîceye Devlet-i aliy-ye’yi hass u tahrîzi her ne kadar ağrâz-ı kâmineden ârî değil ise dahi hâlin anı’l-fâide olmadığı dahi müsellemdir. Devlet-i ebed-müddet lev-faraznâ sened i‘tâsında ehven-i şerreyni ihtiyâr edüp der-akab cümle ile ittifak ve ka-sem-i mü’ekked ve iktizâ eyler ise54 icrâ-yi siyâset-i müşedded ile miyâneden ref‘-i şevâib-i nifak edüp askerine kemâ-yenbagî nizâm ve tekmîl-i mühim-mâtına alâ tarîki’l-ihtimâm kıyâm ve husemânın cemî'sine berren ve bah-ren bi-fazlihi te'âlâ akalli birkaç sene cevâb verecek derecelerde tertîbâtını itmâm etmeyüp kemâ-fi’l-evvel encâm-ı kâr mülâhazası metrûk u zuhûl ve gaflet vâdisi meslûk olur ise ma'az-Allahü te‘âlâ Prusya kralının mülâhazası vârid ve cıvârda leyi ü nehâr müntehiz-i fırsat olan küffâr-ı tebeh-kârın memâlik-i islâmiyyeye hırs u tama‘ları yevmen fe-yevmen müterakkî ve mü-tezâyid olacağı beyândan müstağnidir.
li muharririhi:
Ammâ bu gaflet ü rakdet miirtefi* olup bir seneden beru vuku' bulan him-met-i âlem-pesend misillû umûr-ı Devlet-i aliyye’ye nazar ve me’mûr-ı nizâm olan zevâta istiklâl-i tâm verilüp fî-kulûbihim maraz olan ehl-i hased ve garazın  kelâmları haklarında mesmû‘ ve mu‘teber olmayarak hîn-i mü-bâşeret-i umûrda ba‘zı mekârih zuhûr eder ise dahi sûret-i tesebbiit ve tecel-liid izhâr ve olur-olmaz maglata ve urcûfeye havâle-i sem‘-i i‘tibâr olunmadığı takdirde Mora ceziresine zafer müyesser olduğu55 gibi iklîm-i Kırım’a ve inşâ-Allahü te‘âlâ Kırım’dan mâ‘adâ nice memâlike dest-res olmak eltâf-ı hafiyye-i ilâhiyyeden müsteb'ad değildir,
Mısraı :
ve Nemçelü mukaddemâ ba‘zı garazlarını tahsil etmiş bulunmalariyle şimdilik sâkit olacakları akla karîb olduğundan gayri İngiltere elçisi dahi adem-i taleb-i arza ta'ahhüd etmiş bulunmağla mesfûr tarafından bu esnâda müşâ-hede olunan sûret-i nifâk ve televvün tekrâr ta'ayyün etmevüp ta'ahhüdün-de sâbit ve pâydâr olur ise bu mahzûr dahi bi-avnihi te‘âlâ ber-taraf olacağı ve Prusyalu’nun sevk eyledikleri madde-i ittifâk tecvîz-i ehl-i şer'e mevkuf ve misli gayr-i mesbûk bir keyfiyyet olduğundan gayri nizâmı dahi beher hâl müsâ‘ade-i vakt u zamâna muhtâc olup husemâ ise bir lahza fâsılaya gayr-i râzı ve husûl-i matlablarına ân-be-ân miitekâzî oldukları muhtâc-ı ta‘rîf ü beyân değildir, ve Nemçelü tarafından ref-i alâim husûsu bundan akdem mesmû‘ olmakdan nâşî lede’l-istihbâr hilâf-ı vâki1 olduğu tahkik olunup bu defa vukü'u mütehakkik olsa külli yevm ahvâllerini tecessüs ve tefahhusa me’mûr olan Eflâk ve Boğdan voyvodaları taraflarından lâ-mehâle tahrîr olunacağı meczûm olup ma‘a-hazâ voyvodalardan bu makûle ahbâr-ı  mûhişe tevârüd etmediği ve bu sûretde kral-ı mesfûrun garazı ancak âteş-i muhârebeyi iş‘âl ve kendü menâfi1 ve fevâidini istihsâl olduğu evzâ1 ve et-vârlarmı tecrübe etmiş erbâb-ı ukûle zâhirdir.
^Uâiı»
) ukü‘-ı meşveret der-hâne-i hazret-i fetva penâhî ve hülâsa-i ârâ-yi ehl-i şûra
Moskov keferesi bundan akdem vukü1 bulan seferde bir tarafdan Dev-let-i aliyye ile muhârebeye kıyâm ve bir tarafdan (.U 'W etti jl mâ-sadakı olan kavm-i li’âm-ı tatarı va‘d-i ebleh-firîb ile gavta hor-ı deryâ-yi emniyyet ve merâm edüp sulh hengâmmda envâ* hiyel ile ârâste olan va'dlerini incâz ve sûret-i zahirde tatarı serbestiyet ile mümtâz ve bâtında husûl-i garaz-ı fâsidlerine mukaddime-sâz olduklarından gayri bir müddet-i kalîleden sonra hevâdârları olan Şâhin Giray’ı kayd-ı h|Ç) ile hân-ı müstakil ve bir takrîb merkumun define dahi izmâr-ı mekr ü gıir etmişler idi. Gâh ü bî-gâh tatar beynine i‘mâl-i sanayi1-i hadî‘a ile ilkâ-yi şûr u fiten ve bâ-husûs Kırım ahâlisini şer‘-i şerife muhalif tekâlîf-i anîfe ile mübtelâ-yi derd ü mihan eylediklerine binâen ikide bir iklîm-i Kırım’da tekevvün [eden] ihtilâl ve fesâd ve bu fesâd-ı meksûbların Devlet-i aliyye’ye azv ü isnâd ede-geldikleri58 ma‘-lûm-ı kâffe-i ibâd olup bu esnâda ağrâz-ı fâsidelerine tamâmca vusûl kas-diyle beyne’d-düvel şiddet-i şekîme ile müte'ârif olan Nemçelü ile zünnâr-bend-i muvâfakat  ve tahdîş-i zihn-i devlet-i ebed-müddet dâ'iyesiyle Tiflis hânını taraflarına imâle ve müceddeden mesfûr ile mu‘âhede ve mukavele etdikleri esnâda Kırım’a külliyen istilâ ve âlet-i mülâhaza olan Şâhin Giray’ı dahi def1 ve âhar mahalle îvâ ve âleme ma‘lûm olan nakz-i ahd u peymânı ba‘zı vâhî a'zâr ile setr eyleyerek neşr eyledikleri beyân-nâme ile Avrupa halkına rüsvâ ve ihfâr-ı misâk eyledikleri lede’t-tahakkuk57 diyânet-i bâtınada kendüler ile hem-cins olan düvel-i nasârâdan mahall be-mahall sitem-âmîz ta'rîzât sâmi‘alarına ilkâ olunmuşiken cibiliyetlerinde merkûz olan âsâr-ı küfr ü bî-hayâî iktizâsiyle gayr-i müte’essir ve ân-be-ân tervîc-kâr-ı bâtıl ve tahsîi-i merâm-ı âtılları zımnında dâmen-i pür-levs-i ikdâm-ların müştemir ve hattâ müstevli oldukları iklîm-i Kırım’dan Devlet-i aliyye bi’l-külliyye keff-i yed ve ol-bâbda i'tâ-yi sened etmek cevâb-ı kat'îsini bundan akdem vukü‘ bulan mükâlemede elçileri îrâd ve lâ ve na'am cevâbı ah-zinde ısrâr ve ru‘ûneti müzdâd etmişidi. Husûs-ı mezkûr ma‘rûz-ı atebe-i şehriyâr-ı ma‘âlî-nüşûr buyuruldukda kemâl-i salâbet ve diyânetden nâşî ırk-ı hamiyyet-i mülûkâne nabazân ve deryâ-yi gayret-i şâhâne hurûşân olup madde-i mezkûre ulemâ-yi a‘lâm ve ricâl-i devlet-i ebed-kıyâm ile bi-etrâfihâ müşâvere ve akdâh ü efkâr bi-şurûtihâ idare olunup Devlet-i aliyye’ye mü-fîd ve sûd-mend olan keyfiyyet ba'de’I-karâr sûret-i meclis-i meşveret ile ma‘rûz-ı atebe-i devlet-medâr kılınmak bâbmda hatt-ı  şerîf-i şevket-redîfleri mehâbet-rîz-i sudûr olmağla binâberin işbu doksansekiz senesi Mu-harremü’l-harâmm dördüncü sebt günü müfti’l-vakt sânehullahü ani’l-makt hazretlerinin hânelerinde sadrıazam ve kapudan paşa ve sadreyn ve nakîbü’l-eşrâf ve şâir ulemâ-yi a'lâm hazerâtı ve ağa-yı yeniçeriyân ve mütemeyyizân-ı ricâl-i devlet-i ebed-ünvân bi-esrihim müctemi' olup elçinin bundan akdem meclis-i mükâlemede Kırım ve Taman ve bi’l-cümle Kuban Rusyalu’nun olup nehr-i Kuban hadd-i fâsıl ve Soğucak ve ol-havâliden Rusyalu kat‘-ı dest-i tetâvül edüp Devlet-i aliyye hükmünde kalmak üzere taleb ve iddi'â eylediği sened-i mümteni'ü’l-tenkîhi ve Prusya kralının elçisi vâsıtasiyle arz eylediği takriri ve Prusya tercümânının Devlet-i aliyye Rusyalu’ya Kırım’ı terk ve sened i‘tâsiyle def‘-i gaile edemeyüp der-akab Nemçelü tarafından ber-muktezâ-yi muvâzene ba'zı arazi taleb olunacağını mübeyyin takriri ve Nemçe ve Rusyalu’nun bi’l-ittihâd Devlet-i aliyye hakkında ızmâr eyledikleri fesâd ve asâkir-i islâmiyyenin bi-takdîri’l-lahi te‘âlâ meşhûd olan adem-i sebât ve istikrârları ve bu hatb-ı cesîmde ne veçhile hareket münâsib olduğunu huzzârdan su’al zımnında mukaddemâ kaleme alman mevadd-ı mezkûre kâğıdı birer birer krâ’at olundukdan sonra sadrıazam hazretleri kelâma iblidâr ve Devlet-i aliyye cümlemizin veliyy-i ni'meti  ve bâ‘is-i âsâyiş ve refâhiyeti olup muhâfaza-i şân u nâmûsu bi-fazlihi te'âlâ beka ve istik-rârına sebeb-i âdi ve bi-hasebi’z-zamân zâtına ârız olan fesâdm izâlesi devâm ve hulûduna bâdî olup bu sebeble sâye-i devletde cümlemiz mütereffih ve mütena'im ve envâ‘-i fevâid ve menâfi'ine vusûl ile her bâr münbasit ve muğtenim olduğumuz muhtâc-ı beyân olmayup ma‘âz-Allahü te'âlâ ednâ selme-i hâdisât ile rahnedâr olmasının zarar u hasâreti alâ-vechi’l-umûm a'lâ ve ednâya şâmil olacağı emr-i meczûm olmağla bu bâbda îfâ-yi Hakk-ı nân u nemek-i vcliyy-i ni'mete mübâderet ve hakkı adem-i ketin ve Devlet-i aliy-ye'ye hayırlu olan maslahatı îrâd ile izhâr-ı lâzıme-i sıdk u istikâmet mûcib-i tahsîl-i ucûr-ı cezîle-i dünya ve âhiret olup ve an-asıl herkes ihâta-i dâire-i aklı kadar re’y ü tedbîre muzaffer ola-geldiği hasebiyle gass u semîn her ne hâtıra hutur ve teveccüh eyler ise tefevvüh olunup havf-ı muâheze ve itâb ile mâ-fi’z-zamîrini ketmden hazer ve bir ferde hâtır-mend olmayacağı babında kasem bi-hâliki’l-beşer eylediğinden gayri evrâk-ı mezkûre bir defa krâ’at olunmak ile cümleye «fehm-i tâmm hâsıl olmayacağı zâhir olmağla şübhesi olanlar def‘-i iştibâh etsün ve mehâbet-i meclis mâni‘-i îrâd-ı mâ-hasal-ı fikr olur ise herkes hânesinde evrak-ı mezkûreyi kemâ-yenbagî mütâ-la'a etsün ve netîce-i fikrini söylesün» deyu birkaç def'a huzzârdan taleb-i cevâb ve cûyende-i re’y-i savâb oldular. Bâdi-i emirde cümle gavta-hor-ı lücce-i sükût ve ser be-zemîn-i vâdi-i samût olup ba‘dehu İstanbul kadısı sabık Müftî-zâde Ahmed Efendi  kelâma bed’ edüp «Rusya elçisinin arz eylediği evrâk ve meclis-i mükâlemede güzerân eden ebhâs-ı mükâle-mede bi’l-ma‘iyye bulunduğuma binâen ayniyle bu vech üzere olup cümlesi ma‘lûmumdur, ancak bu müdde'â ahde mebnî değildir ki ulemâ efendiler bir sûrete tevfîk edeler. Bu husûs ashâb-ı seyfe müte’allikdir» der iken Rumeli kazaskeri Ahmed Ataullah Efendi Müftî-zâde Efendi’nin kelâmını ta'klb ve «bu bâbda bizim kelâmımız şimdi kra’at olunan Prusya kralının takrîri gibidir» deyu zımnen kral-ı mesfûrun re’yine re’yini takrîb eyledikde sadrıazam hazretleri kelâma ağâz buyurup «şimdiye dek a‘dânm vuku1 bulan tekâlifine başka başka meclis akd olunup cümlenin savâb-dîd-i re’y ü tedbîrleriyle mümâşâtımız mücerred tedârükât-ı harbiyyemiz ikmâline vakt istihsâliyçün olduğu ve™ bu dakika beynimizde mektûm ve mestûr ve zinhâr a'dâya ser-rişte verilmesün deyu her çend akîb-i mecâlisde ahd ü peymân olundise adem-i ketm-i sırr ve ifşâ-yi râz-ı müstetirr ile sa'yimiz hebâen men-sûr olup zîrâ ihtiyât zımnında olan tedârükâtımızın neticesi ne irâdeye mebnî olduğu cânib-i hasımdan gereği gibi teyakkun olunup mahzâ tahsîl-i isti‘dâd ve kuvvet olunmamak içün taraflarından işbu teklîf-i anîf ta'ayyün eyledi. El’ân merâmımız hiç olmaz ise bahâra dek vakit tahsilinin çaresini bulmak-dır, ve illâ Kırım Moskovlu’da kalsun ve memâlik-i islâmiyyeden müntezi1 olsun sûret-i kerîhesi nice hâtıra gelür. Biz makâm-ı sadârete gelelü bir sene olmadı, şimdiye dek terk-i’9 hâb u râhat ve ihtiyâr-ı  envâ‘-ı meşakkat ve zahmet eyleyerek serhaddât-ı pâdişâhîden mâ'adâ birkaç mahalle mikdâr-ı vâfî mühimmât hezâr-su‘ûbetle tedârük edebildik ve nasb olunan seraskerler ve başbuğların ma'iyyetlerine şitâ tertibi olmak üzere ta‘yîn olunan asâkirin defteri birkaç meclisde kra’at ve i'lân ve şimdilik tertîb ancak bu kadar olabilir ve kifâyet eder deyu mahall be-mahall istihsân60 olun-muşidi. Eslâfımız vaktinde ise aslâ bu makûle levâzımât-ı mülkiyyeye bakıl-mayup kusûr-ı eslâf mahmûl ale’l-ahlâf olmadığı dahi gayr-i mübhem ve vaktimizde ancak bu mikdâra zafer mümkin olup ziyâdesi hâric-i tavk-ı benî-âdem olduğundan gayri bu mahalde sohbet râst ve hakîkat-i hâl bî-kem ü kast gerek, Rusyalu’ya cevâb-ı redd verilür ise Akdeniz ve Karadeniz’de mükemmel donanmaları olup beher hâl Devlet-i aliyye’den mukâ-bele-i bahriyyeye zarûret mess eyleyece, Ç) m gayri sevâhil muhâfazasma ve Gürcistan ve memâlik-i İran serhadlerme külli asâkir ta‘yîn olunmak lâzım geleceği ve kezâlik müttefikleri olan Nemçelü’nün hudûdu İbrâil’den Bosna nihâyetine dek olup mesfûrlara dahi mukâbeleten ecnâd-ı vâfire tertibi iktizâ edüp bir sene zarfında hâsıl olan tedârükât işbu ta'dâd olunan mahalleri ihâtadan kasır ve kifâyet eyleyecek derecelerde tertîbâtm tedâ-rüküne vaktin adem-i müsâ'adesi zâhir olup binâen alâ-zâlik askerin key-fiyyetine ve düşmanların tedârük ve kuvvetine nazar u dikkat olunarak bu meclisde tedbîr ne ise îrâd olunsun» buyurduklarında Müftî-zâde Efendi kelâma ibtidâr ve «bu zikr olunan  mevâddın cümlesi takrîr-i âlîleri gibi vâkı'a mutabık olduğu ma‘lûm-ı sigar u kibâr olup Rusya elçisine şimdilik kaleme alındığı vech üzere Devlet-i aliyye muhâfaza-i ahdinde pâydâr ve resm-i musâfât ve dostîde pâ-bercâ-yi merkez-i istikrâr olmağla bu esnâda cüz’iyyât makülesinden olan tedârükü dahi Rusyalu’nun küllî tedârükünden ve mâ-fi’z-zamîrlerinin adem-i istihrâcından neş’et eylediği ve Kırım hıtta-sına Rusyalu’nun istilâsı münâfî-i şurût-ı mu‘âhede iken İngiltere ve França devletleri tavassutlariyle bir sûret-i haseneye rabt olunmasına Devlet-i aliyye kail ve adem-i muhârebeye mâil olduğu ve eğer bu sûretlere Rusyalu kanâ‘at etmeyüp ber-muktezâ-yi utüvv ü inâd bâb-ı muhârebeyi küşâd eyler ise Devlet-i aliyye mukabeleye mecbûr olup ol-vakit Hakk te'âlânın takdîri ne ise cilveger-i meclâ-yi zuhûr ve nakz-i ahd ihtiyâr eden kim ise mazhar-ı gazab-ı Rabb-ı gayûr olacağı bî-iştibâhdır cevâbı verilüp ba'dehu tedârü-kâtm itmam ve ikmâline ve esbâb-ı müdâfa'a ve muhârebenin istihsâline ikdâm olunsun» dedikde taraf-ı sadâret-penâhîden i‘âde-i kelâm buyurulup «bu maslahat gayri şey’e benzemez her madde alâ-vechi’l-îzâh ma'lûm olmağa muhtâcdır. Rusya elçisine verilecek cevâb bir dahi krâ’at olunsun» bu-yurmalariyle cevâb-ı mezkûr tekrâr krâ’at olunarak huzzâra ifhâm ve bir ferdin şübhesi kalmayacak vech üzere ifâde-i merâm olundu. Cevâb-ı mezkûrda Kırım, devleteyn  tavassutiyle bir sûret-i haseneye rabt olunmak ta'bîri münderic olmağla ta‘bîr-i mezkûrdan murâd eğer Rusyalu dev-
leteyn tavassutlarını kabûl ve anlar dahi bi’t-tavassut Rusyalu’ya tarafdâr olup tervîc-i meramlarına mukayyed ve meşgül olurlar ise biz1 mukaddem verdiğimiz cevâbda bir sûret-i hasene ta'bîri etmişidik, sûret-i hasene bu değildir şu veçhiledir denilerek oldukça ahid-nâmelere tevfîka ve devleteyn elçilerinin ve şâir düvelin akvâline göre Kırım’ı Rusyalu şimdi zabt etmeyüp Aynah-kavak’da vâki' olan musâlâhada Şahin Giray’ın hanlığı kabûl hengâ-mmda zabt etmiş oldukları zâhir olmağla hiç olmaz ise Kırım halkı üzerine bir hân nasb etdirmek maslahatına bir vesile olmakdır» deyu sadrıazam hazretleri ta‘bîr-i mezkûru tefsir buyurdular. Ba'dehu huzzâra hitâb ve «bu re’y savab mıdır?» deyu isticvâb buyuruldukda reisülküttâb-ı esbak Süleyman Feyzi Efendi kelâma âğâz ve «Rusya elçisine işbu verilecek cevâb02 muvâ-fık-ı vakt ü hâl olduğu bî-irtiyâbdır. Ancak bu cevâb verildikden sonra ba-hâra sefer olacak mı? olmayacak mı? ol dahi ma'lûm olmak lâzımdır» de-dikde «sefer olacak gibi tedârükâtda kusûr olunmasın seferin vukü‘ ve adem-i vukû'unu Allâmü’l-guyûb bilir» denildikde mûmâ-ileyh kelâmını i‘âde ve «çünki herkes hâtırına hutur edeni me’mûr-ı ifâde olmuşidi. Hâtıra öir şey sünûh etdi çünki Rusya elçisine verilecek cevâbdan ma‘nâ-yi lâ ve na'am istinbât olunmamak mültezem ve tahsîl-i vakt ü zaman içün  istimhâl kâr-ı ehemmdir. Bu sûretde Kırım Devlet-i aliyye’nin mülkü değildir ki size sened verelim ta'bîri ve şimdiye dek hilâf-ı uhûd enva‘-ı harekât tarafınızdan meşhûd oldu, mefhûmu ve bunlar emsâli ta‘bîrât-ı bâride tayy olunup hemen ma'rûzâtm evliyâ-yi devlete irâet ve Devlet-i aliyye’nin Rusyalu hakkında merâmı safvet ve def‘-i ceng ü kifâh ve tahsîl-i esbâb-ı sulh u salâh olduğundan fazla işbu Kırım maddesinde França ve İngiltere elçileri devletleri tarafından tavassutlarını mukaddema beyân ve hattâ İngiltere elçisi ile dahi mülâkât olunup müzâkeresi güzerân etmişidi. Kırım’ın ahidnâmelere tevfîk olunarak bir sûret-i hasene kabûl eylemesine Devlet-i aliyye rızâ-dâde olduğun elçilere ifâde ve iş'âr ve devletleri taraflarına tahrîr eylediklerini ihbâr ve henüz haberleri gelmediği hasebiyle size bir güne cevâb verilse devleteyn-i mesfûreteyne vesile-i iğbirâr olacağı bedîdâr olup anlardan cevâb vürûd edinceye dek maddeyi te’hîr münâsib-i hâl ve Kırım ne makûle sûret-i hasene kabûl eyleyecek ise anların marifetleriyle olmak mû-cib-i itmi’nân-ı bâl olduğu Rusyalu iş‘âl-i nâire-î harb etmedikçe Devlet-i aliyye cenge mübâşeret eylemeyeceği ve hudûdda olan asâkir-i islâma dahi bu veçhile tenbîh olunduğu cevâbı verilse münâsib olur» dedikde Defter emîni Nazîf Ahmed Efendi re'is efendiye hitâb ve «bu cevâb ile Rusya elçisi mülzem ve mücâb olur mu?» deyicek re'is efendi «bu beynimizde bir mülâhaza olup ba'de’l-karâr  elçiye ifâde ve iş'âr olunur kabûl ve adem-i kabûlü umûr-ı mechûledendir» deyu redd-i cevâb eyledi. «Süleyman
Feyzi Efendi’nin tertîb eylediği cevâb mukaddem kaleme alman cevâbın mugayiri olmayup müfessiri gibi olduğu ve mukaddem kaleme alman cevâbın
ba‘zı mahalleri meclis-i mezkûrda mahv u isbât olundukdan sonra müker
rer kra’at olunup bu veçhile cevâb verilmesi münâsib midir?» deyu taraf-ı sadrıazamîden huzzâra ferden ferden hitâb ve cümlesi cevâb-ı mezkûrun verilmesini istihsân ve istisvâb eylediler. Abdülkerim Efendi mukaddemâ sefâretle Rusyalu’ya azimet eylediğine binâen,
Mısra&lt;:
f jta as c/ j1
mefhûmu üzere feth-i derîçe-i kelâm ve hıtta-i Kırım’a Melik-i allâmdan gayri bir ferd müdâhale etmemek ahid-nâmelerde meşrût olduğunu huzzâra ifhâm ve hattâ Rusya memleketinde iken Devlet-i aliyye ile Kaynarca mu-sâlahası yirmiden ziyâde mevâdd ile râbıta-gîr-i karâr ve hilâf-ı ahd Devlet-i aliyye tarafından bir vaz‘-ı meşhûd olmadıkça Rusyalu mîsâkını bürîde-i gez-lek-i infisâh etmeyeceğini âverde-i zebân-ı tezkâr ve Moskovlu’nun sebât-ı ahidlerini iş‘âr eyledikde «efendi sen ne diyorsun Kaynarca
şurûtunun birkaç şartı Aynah-kavak mükâlemesinde mülga olduğundan kat‘-ı___ nazar el-hâletü-hâzihi Rusya elçisinin işbu kra’at olunan takririnde Kaynar- Ç) ca ve Aynah-kavak musâlâhalarının müceddeden çend-în maddeleri dahi lâğv ' ve mahv olup bâkîleri tasrîh olunmuş» denildikde kusûr-ı fehm ü idrâkin- î den nâşî efendi-i mümâ-ileyh arak-rîz-i şerm ü hicâb  ve henüz mad-deve vukuf ile bi’l-i‘tirâf mücâb oldu. Ba’dehu zâbıta-i askeriyye maddesi der-meyân ve kra’at olunan hulâsada beyân olunduğu üzere piyade ocakla- % rından mutasarrıf-ı vezâif olanların eşhâs ve müte’allik oldukları mahal ile J
sâkin oldukları semtler ulûfe esnâsmda tashih ve hîn-i hâcette sefere gidin 5
demek içün esâmeleri bâlâsı isim ve resimleriyle tasrîh olunmak üzere ocaklara hitaben buyruldular ısdâr ve tahsîl-i levâzım zâbıtalarına bu veçhile ib- &lt;tidâr olunmuşiken ba‘zı ashâb-ı ağrâz bu niyyeti vesîle-i kîl ü kâl ve dâireler- i de olan vezâif şâyed bir hâl olur mülâhazasiyle nice dil-hirâş havâdisin şu- j
yû'una iştigâl etmişler idi. El-yevm seraskerler ma'iyyetlerine hezâr su‘ûbet |
ve tekellüfât ile tedârük ve tesyîr olunan ortalar ellişer nefer ile üftân ü hî-zân revân ve ekserinin vazifeleri olmadığından ba'zısı esnâ-yi tarîkde ve ba'zısı mahallinde müteferrik ve”3 perişân olup «niçün perişân oluyorsuz» deyu su’al olundukda «müddet-i medîdeden beru vazîfe-hâr olanlar hânele-rinde zevk ü safâda ve bizlere bundan sonra verilecek vezâifin tasarrufuna ne zamân kudret-yâb oluruz» deyu cevâb-dâde olmalariyle bu makûle azimetleri ıztırârî olup ihtiyârî olmayan ecnâdm hîn-i hâcetde dîn ü devlete nâfi‘ bir hizmete muvaffak olmayacakları bi-hasebi’z-zâhir zihne mütebâdir ve »1—&gt;
pLiJ ( 56 - a ) c», ^r.
ibâresi bu keyfiyyeti müeyyid ve müfessirdir. Ocaklardan meyâneler ne-ferâtı su’al olunsa izhâr-ı sûret-i tecâhül ve ilâcına şurû‘ olunsa bir alay hus-sâd nizâm kaydına düşenlerin himmetlerini ba‘zı bî-mesâs erâcîf işâ‘esiyle muzmahil ede-geldikleri hafî olmayup farz-ı muhâl ile bundan sonra ittifâk-ı derûn ile bir rabıta kaydına düşülse bî-vakt nizâm-ı askere ihtimâm envâ‘-ı mehâlike iktihâm kabilinden olduğu zâhirdir. J.»
L-iâl jLj Âş-UJ cjj Bu esnâda ihrâcı
gayet mühim olan topçu ortalarının tertîb ve neferâtı tedârükünde ağaları pâ-der gil-i acz ü hayret olup bilâhire yevmiyyelü bir mikdâr esâme defteri tahrîr edüp getürmekle bu esâmeler tefrik ve tağyir ve neferât tanzim ve tahrîr olunduğu takdirde vâfir topçu peyda olacağını beyân ve mukaddemâ bu makûle umûr-ı nizâma mübâşeretde tekevvün eden kil u kâlin tecrübesi gü-zerân eylediğine binâen defaten mümâşât çespân olmayup hele birer kerre sahihlerine bu kaziyyeyi ihbâr ve şâyed içlerinden seferi ihtiyâr eden bulunur denildikde mûmâ-ileyh ashâb-ı esâmeyi ihzâr dâ'iyesiyle taraf taraf âdemler ta‘yîn edüp kimi sefere azîmetden havf u hirâs ve kimi mahdûmu-nu lisâna getirmekden ihtirâz ve ihtirâs dâ‘iyesiyle zikr olunan esâmeleri is-tishâbdan dâmen-keş-i imtinâ4 ve mahallerini adem-i ta'yîn ve tasrîh ile gûnâ-gûn san'atler ihtirâ1  etmeleriyle bu bâbda mübtelâ-yi acz ü hayret ve gavta-hor-ı lücce-i endîşe ve fikret oldum deyû taraf-ı âsafîden mü-şâhede-i sûz ü güdâz olundukda Anadolu Kazaskeri Dürrî-zâde Arif Efendi ve sâbıkâ İstanbul Kadısı Sâbık Molla Efendi müttehiden kelâma mübâderet ve «umûr-ı nizâm üss-i rasîn-i mülk ü milletden olup bu makûle dâirelerde bulunan ashâb-ı esâmiyi adem-i istishâb ve kîl ü kal hüdûsundan ictinâb etmeyenler te’dîb olunup maglatalarma havâle-i sem‘-i i‘tibâr olunmamak üzere hemen şimdiden nizâmına takdîm-i levâzım ve esbâb olunsun» dediklerinde taraf-ı sadâret-penâhîden mukabele ve «ne fâide vakt-i nizâm fevt olup bâri bundan sonra ilâcına bakılsın» muamelesiyle yeniçeri ağasına imâle-i nazar ve bu umûr-ı lâzımetü’l-i‘tinâya i‘mâl-i ârâ vü fikr cümleye farîza-i zimmet ve bâ-husûs ağalık makamında olanlara lâzıme-i şerîta-i istikâmet olduğun telmih ve «el’ân ocakda ne mikdâr esâme mevcûddur» deyu cûyende- i haber-i sahîh olduklarında ağa-yi mûmâ-ileyh beher hâl esâ-
| meler maddesine bir sûret verileceğin ifâde64 ve «ocakda mevcûd olan esâ-
melerin kemiyyet ve mikdân birkaç defa ocağımıza kâtib olan Süleyman
Bey-efendinin ma‘iûmudur» deyu cevâb-dâde oldukda efendi-i mûmâ-ileyhe
atf-ı zimâm ve keyfiyyet isti'lâm olundukda mütekâ‘id esâmeleri yevmiyyelü
olarak kırk bine karîb ve eşkinci yedişer sekizer akçeden ancak beş bine bâ-
liğ olacağın mîr-i mûmâ-ileyh ihbar ve «nefer esâmesinin kânûnu nedir»  deyû yeniçeri ağasından istifsâr olundukda yedi ve sekiz akçe oldu-
ğun iş‘âr eyledikde «bu makûle cüz’î şey İle neferât seferber ve külli şey’e
mutasarrıf olanlar hânelerinde icrâ-yi huzüzât-ı nefsâniyyeye kâr-ger olmaları lâyık mıdır? i‘tirâz-ı vâridi taraf-ı sadrıazamîden îrâd ve mütekaidinin
ne mikdân ocaklarda ve ne mikdân kapulardadır?» su’âli zebân-güzâr ol-
dukda efendi-i mûmâ-ileyh «sülsü mikdân ancak ocaklardadır» deyu inbâ ve işbu mütekaidin esâmeleri ashâbmdan nez‘ ve tahlîs ve ocakluya tahsis olunsa yirmi bin nefer hâsıl olacağını yeniçeri ağası inhâ eyledikde taraf-ı sadr-ı âlî-kadrden mukabele ve «bundan akdem zabt-ı mahall ü menâs ve ta‘yîn-i esâmi ve eşhâs irâdesine mebnî olan teftiş ve iftihâs-ı envâ‘-ı kil ü kal ihdâs eylediği cümlenin madûmudur. Bundan sonra bu sûret ne veçhile ihtiyâr olunur» buyurduklarında yeniçeri ağası kelâma mübâderet ve «bu keyfiyyet ocakluya medâr-ı kesret ve sebeb-i refâhiyyet olduğunu cümlesi karîn-i iz'ân ve vukû'unu mahall be-mahall tasvîb ve istihsân eylediklerinden gayri ocakludan veche’n-mine’l-vücûh dahi ü i‘tirâz sudûr eylemediği muhakkak olup bu makûle erâcif ancak kapulu olanlardan zuhûr ve müstahikk olmadıkları vazifelerini muhâfaza içün taraflarından bir nev‘ mugalata olduğu gayr-i mestûrdur» demekle sadrıazam hazretleri i‘âde-i kelâm ve «me-vâcib maddesi beher hâl karîn-i nizâm olmak mühimdir, zîrâ serhaddât ve seraskerler ma’iyyetlerine müceddedçn bu kadar esâmi tahrîr olundu.  Anlar dahi mevâciblerine müstahikk oldukları hâlde el’ân edâ-yi mevâcibde ma‘lûm-ı enâm olan usrete nazaran ne derecelerde zahmet ve meşakkat çekileceği zâhirdir» buyurduklarında cümle huzzâr fî-nefsi’l-emr bu mevâcibin hâli nizâm-gîr-i karâf olmak ve veche’n-mine’l-vücûh kil u kale i‘tibâr olunmamak lâzımdır dediler. Ba'dehu Rumeli vâlisi vezîr Mehmed Paşa’nm Sofya’da vâkî‘ olan kaziyyesine nazaran azli lâzım gelüp vezîr Abdi Paşa’ya îsmâil seraskerliğiyle Rumeli eyâleti ve Aydoslu Mehmed Paşa’ya Sofya’da ikâmet şartiyle Belgrad seraskerliği ve Anadolu eyâleti tevcih olunmak ve Özi eyâleti Silistre seraskerliği inzimâmiyle bâ-rütbe-i vâlâ-yi68 vezâret mî-rimîrândan Bekir Paşa’ya tefviz olunmak husûsları bundan akdem müzâkere olunmuşidi. Ancak Aydoslu Mehmed Paşa mukaddemâ vâli-i Rumeli iken envâ‘-ı zulme tasaddî ve bu defa her ne kadar Anadolu vâlisi olur ise dahi asker'i,! ihracı ve sair bahâneler ile Rumeli’ye velvele endâz-ı zulm u ta‘addî olacağı ve Bekir Paşa ashâb-ı servetden olmadığına binâen muhavvel-i uhdesi olan umûrun idaresinde âciz ve mütehayyir olması hâtıra hutur eylediğine binâen zikr olunan tevcîhâtm kuvvetden fi'ile îsâlinde ihtiyâr-ı şerîta-i teenni kılmup binâen alâ-zâlik Aydoslu Mehmed Paşa’nın Rumeli üzerinde olmayarak Sofya’da ikâmeti zulmüne mâni' olabilir mi? ve Bekir Paşa’nın za‘af-ı hâl ve kıllet-i mâl ârızalariyle Silistre seraskerliği kendüden sarf ve merfû'ü’l-vezâre olan Ruscuklu Haşan Paşa’ya  ibkâ-yi vezâretle tevcih olunmak münâsib mi? ve müşârün-ileyh Haşan Paşa ol-havâliden neş’et eylediğine binâen hîn-i iktizâda asker ihrâcmda ve şâir husûslarda Bekir Paşa’ya müreccah mı? ve bu mülâbese ile inhilâl kabûl eden serhaddâta kimin ta'yîn olunması iktizâ eder? bunlar dahi işbu mahalde karâr bulsun» denil-dikde Müftî-zâde bâdi-i emirde Aydoslu Mehmed Paşa’nın zulmünden bahs ve gayrisinin nasbim sevk ve kezâlik Ruscuklu Haşan Paşa’nın adem-i ehliy-yet ve istihkakını Süleyman Feyzi Efendi ve Ahmed Nazif Efendi tasrîh ve Lâleli Mustafa Efendi Bekir Paşa semtini tercih ve kapudan paşa hazretleri Çerkeş Haşan Paşa’nın rükûb ve nüzûle kudretini telmih ve asker-perver ve vâkıf-ı fenn-i kerr ü fer olduğunu beyân ve Silistre seraskerliğine elyâk ve şâyândır» dedikde Süleyman Feyzi Efendi mukabele edüp seraskerlik fâris-liğe gayr-i mütavakkıf ve seraskerlere lâzım olan hüsn-i tedbîr ve tasarruf olduğun ifâde,
Mısra&lt;:
mefhûmunu zımnen irâde edüp «Çerkeş Paşa çarhacı olabilir» dedikde sad-rıazam hazretleri kapudan paşa hazretlerinin kavlini ta'mîr ve Çerkeş Paşa’-nın bahâdırlığı müsellem-i sagîr ü kebîr olduğun takrir buyurup ancak müşârün-ileyh mesâfe-i ba'îdde bulunmak takribiyle me’mûr olacağı mahalle hareket ve vusûlü muhtâc-ı vakt ü zamân ve serasker nasbinin lüzûmu ve kurb-i cıvârda olan vüzerâ-yi izâmdan birinin intihâbı el-hâletü-hâzihi lâ-zıme-i hâl ü şân olmağla Çerkeş Paşa’yı dahi vaktiyle  ol-havâlide bir hizmet-i münâsible istihdâm mâ-fi’z-zamîr olduğun ifhâm buyurdular. Ba'de-hu müfti’l-enâm sellemehü’s-selâm hazretleri dahi Çerkeş Paşa’nın vusûlü altı mâha tevakkuf ve müşârün-ileyhe hasr-ı vakt emr-i matlûba îrâs-ı su'ûbet ve tekellüf edeceğini beyân ve âharın nasb u ta'yînini istihsân buyurdular. Özi vâlisi vezîr Ali Paşa’nm Sofya seraskerliğine ve Aydoslu Mehmed pa-şa’nın Özi muhâfazasına ta'yînini Süleyman Feyzi Efendi ihtar eyleyicek ve-zîr-i müşârün-ileyhin bundan akdem Özi ahâlisi ile olan hüsn-i zindegânı ve mu'âşereti hasebiyle Özi’den infikâkini gerek sadnazam hazretleri ve gerek huzzârdan ba'zıları tecviz etmeyüp şâyed Özi’ye dahi bir serasker nasbi iktizâ ede, o zamân Ali Paşa’yı serasker ve yerine bir muhâfız-ı diğer nasb olunmak kem mülâhaza değildir» buyurdular. Livadyeli Vezir Haşan Pa-şa’nın Tevki‘i Çelebi Mehmed Efendi kapu kethüdâsı olmakdan nâşi,
Mısraı:
c-J
mâ-sadakım iltizâm ve vezîr-i müşârün-ileyhin seraskerliğe ehliyyet ve istihkakını beyân zımnında idâre-i câm-ı kelâm eylediğinden fazla dâiresi halkının kesretinden bahs ve «hayme ve har-gâh ve şâir levâzımât-ı râh îsâlinde giriftâr-ı meşakkat ve zahmet olduğun ifhâm akabinde şeyhülislâm efendi hazretleri an-asıl bu makûle hidemâtda müstahdem olmuş mudur?» deyu su’al buyurduklarında mûmâ-ileyh vezîr-i müşârün-ileyhin  mukadde-mâ Vidin muhâfazasında olduğun ihbâr ve «her şeyde ednâ mülâbese şart olduğunu zımnen iş‘âr edüp sadnazam hazretleri mûmâ-ileyhin vukü‘ bulan asresini ikâle ve etrâfın yek-diğere olan tahrîk-i lahazât ve havâcibinden nâ-şî mûmâ-ileyhe arız olan hicâbı izâle kasdiyle bunların birisi67 bu makûle umûr-ı cesîme-i seraskerîde müstahdem oldukları yokdur. Hemen aslah mev-cûddur deyû sevk ve ihtiyâr olunuyorlar» buyurdular. Ba'dehu hâlâ Belgrad muhâfızı olan sadr-ı esbak İzzet Mehmed Paşa hazretlerinin Sofya seraskerliği dahi kale gelüp galibâ betâet-i zâtiyyesi hasebiyle seraskerliği huzzâr tarafından tecviz olunmayup muhâfazada istikrârı istisvâb olundu.
