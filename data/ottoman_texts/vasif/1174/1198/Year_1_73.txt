Nefy ü tağrîb-i Mudanyah-zâde Şeyh-i Tekye-i Hüdâyî
Ribâhârların benâmı Sultân Selim imâmı bu esnâda enfâs-ı hayâtını tetmîm ve nakd-i cân-ı nâ-tevânını dest-i kâbızü’l-ervâha teslim edüp uhdesinde mukâta‘a olmak mülâbesesiyle hânesi temhir olunup merküm mukaddema Mudanyah-zâde’den inâbet ve tekyeye bir nev‘-i i‘ânet ile tahsîl-i hırka ve tâc ve tekyede bir hücre peyda edüp ba‘zı nefâis eşyasın derûnuna vaz‘ u idrâc eylediği ihbâr olunduğuna binâen hücresinin temhiri dahi irâde hattâ başbâki kulu ağa tekyeye varup kaziyyeyi yoluyla şeyhe ifâde ve icrâ-yi me’mûriyyete âmâde oldukda şeyhin tennûr-ı gazabı feverân ve ırk-ı huşûnet ve ru'ûneti nabazan edüp derhâl meclis-i cenâb-ı defterîye duhûl ve fekk-i mühr zımnında bast-ı kelâm-ı gayr-i makbûl eylediğinden gayri kâr-fermâyân-ı (V 115-b) devlete zebân-ı ta'arruzu dirâz ve derîçe-i makâlât-ı gayr-i lâyıkayı bâz eyledikde imâmın ashâb-ı mukâta‘adan olduğu takribi ile taraf-ı mîrî ile olan münâsebeten mâsı defterdâr efendi tarafından zikr ü tafsil ve temhîr-i emkine-i mazânn ile zabt-ı kâffe-i emvâl lâzım geldiği zebân-güzâr-ı hüsn-i ta'lîl ve şeyhin sevret-i tehevvürünü izâle dâ'iyesiyle yedini dahi takbîl edüp bu özr-i müvecceh nezd-i şeyhde makbûl olmayup dâmen-efşân-ı ucb ü istikbâr ve Bâbıâlî ve kudât-ı asâkiri devr edüp hâriç ez-saded derûnunda ızmâr eylediği bî-ma‘nâ kelimâtı izhâr ve buna dahi kanâ‘at etmeyerek nakîbüleşrâf efendiye varup dâire-i hadd ü edebden bîrûn türrehâte ibtidâr ve imâmın bir halâline vaz‘-ı yed olunmamak zımnında ilhâh ü ısrâr ve sûret-i tahakkümde ibrâz-ı harekât-ı nâ-hincâr eylediği resîde-i rütbe-i tahkik oldukda,
Mısrcf
Gerekdir haddini bilmezlere hiddini bildirmek
kaidesi üzere şeyh-i mezbûrun maskat-ı re’si olan Mudanya’ya evlâd ü lyâliyle nefy olunması taraf-ı vâzıhü’ş-şeref-i hazret-i fetvâ-penâhîden işâret olunmağla mûcebince fermânı tahrîr, çavuş mübâşeretiyle mahall-i mezkûre tesyîr olunup Hüdâyî Tekyesi zâviye-i Sinân Başa’da seccâde-nişîn-i irşâd ve fazl-ı takvâda bâlâ-nişîn-imahfel-i ibâd ü zühhâd olan Dülger-zâde Efendi cenâblanna tevcih olunup, 4*1 Jl jil a» mefhûmu zebân-güzâr-ı hâss ü âm ve bâ-husûs tekye-i merkûmenin mürîdân ve dervîşân bu tevcîh-i (V 116-a) müvecceh ve makbûlden şâd-kâm olarak du‘a-yi ömr-i devlet-i pâdişâhîyi îsâl-i künküre-i çarh-ı mînâ-fâm eylediler.
Âmeden-i ser-i maktü‘-i Ohrili Vezîr Ahmed Paşa
Müşârün-ileyhin mukaddema vâki1 olan Varna çenginde yararlığı mü-tefeyyiz ve şâyi* ve beyne’n-nâs şöhret-gîr olan şecâ‘ati sümüvv-i kadrine akvâ-yi vesâil ve zerâyi* olduğuna binâen bu hilâlde necm-i ikbâli dirah-şân ve rütbe-i vâlâ-yi vezâret ihsâniyle mümtâz-i emsâl ve akrân olduğundan fazla Halebü‘ş-şehbâ eyâletiyle dâire-i ma'işeti tevsi' ve Boğdan baş-buğluğu unvâniyle derece-i i'tibârı terfi* olunmuşidi. Devlet-i aliyye tarafm-j dan nâil olduğu eltâf-ı mütetâbi‘ü’l-vürûdu hazm u tahsil rızâ-yi emr-i hatm bilerek muhavvel-i zimmet-i ihtimâmı kılınan umûr-ı hatîrede sâlik-i men-hec-i istikâmet olduğu mahallerde re’âyâ ve berâyâya itâle-i dest-i zulm ü gadrden mücânebet eylemesi dâreynde müstelzim-i selâmet-i nefsi iken havf-ı Bârî ve bîm-i kahr-ı şehriyârîyi hâtırdan ihrâc ve uğradığı mahalleri tâht u târâc ve bâ-husûs dâiresi halkının zabtına kadir olmayup Eflâk ve Boğdan re'âyâsını ızrâr ve iz‘âc eylediğinden fazla bu hilâlde mahall be-mahall ta-haşşüd ve ictimâ'ları murâd-ı Devlet-i aliyye olan asâkir-i mürettebeden ma'iyyetine me’mûr olan askeri su-i tedbîr sebebiyle tefrik ve ma'iyyetine bir ferd kalmadığı resîde-i rütbe-i tahkik oldukda hakkında gazab-ı pâdi-şâhî müteheyyic olup der-akab Yanya sancağı ilhâkiyle Hotin muhâfazası tevcih (V116-b) ve sırren muhâfaza-i mezkûre mîrimîrân-ı kirâmdan Du-kakin sancağı mutasarrıfı Güğeği Ali Paşa-zâde îsmail Paşa’ya tevcih ve müşârün-ileyhin izâlesi bâbmda İsmail cânibi ser-askeri olan Vezir Abdi Paşa hazretlerine fermân-ı kazâ-mesîr tesyîr olunup vezîr-i müşârün-ileyh hazretleri dahi İsmail ordusu mahzarını irsâl ve Hotin ağası ve kâtibine ifâde-i hâl etmekle ber-mûceb-i emr-i âlî müşârün-ileyh kati ü istîsâl ve şehr-i Ramazanın ikinci günü ser-i maktü'u Asitâne-i sa'âdet’e îsâl olunup ibret içün saray meydânına vaz* u ilkâ ile terhîb-i kulûb-ı zaleme-i bî-insâf ve tahvîf-i ashâb-ı cevr ü i'tisâf kılındı. Maktûl-i müşârün-ileyhin ilhâken mansıbı olan Yanya sancağı işbu şehr-i Ramazan’m yedinci günü hâlâ Se-lânik mutasarrıfı olan vezîr-i mükerrem Silâhdâr Mustafa Paşa hazretlerine ber-vech-i ilhâk inâyet ve ihsân ve müşârün-ileyhin mansıbı olan Selânik’e mukaddemâ zamîme kılman Karesi sancağı yine târîh-i mezkûrda sâbıkâ Kocaeli sancağı mutasarrıfı İsmail Paşa’ya tevcih ile mûmâ-ileyhin ser-i if-tihân muvâzi-i Keyvân kılındı.
