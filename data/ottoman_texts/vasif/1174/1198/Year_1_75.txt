Vefât-ı kazasker-i Rumeli
Hâlâ sadr-ı Rumeli olan Mehmed Nâfi Efendi bir zamandan berû mün-harifü’l-mizâc ve illeti nâ-kâbil-i tîmâr ü ilâç olmakdan nâşî işbu Ramazân-ı şerifin yirmialtıncı hamiş günü müddet-i örfiyyesin kable’l-ikmâl rûh-ı pür-fütûhu cesedinden infisâl ve dâr-ı fenâdan dâr-ı bekaya irtihâl eyledi. Münhal olan mansıbına sâbıkâ Rumeli kazaskeri Ahmed Ataullah Efendi kâide-ten tekerrür üzere âmâde iken câh-ı merkümdan infisâli ancak birkaç mâh olmak illeti ve kudât-ı asâkirin bu hilâlde kılleti ve bâ-husûs müşârün-ileyh Rumeli kazaskeri nasb olunduğu takdirde birâderi Mehmed Sâdık Efen-di’nin dahi Anadolu kazaskerliği nevbeti olup »jlj jr -1
mefhûmu üzere mukaddemâ lağv-ı paye maddesinden miyânelerinde tekevvün (VI 17-b) eden münâfese-i azîme meclis-i vâhidde adem-i ictimâ'larını müeddî olacağı mülâhazaları bu defa câh-ı mezkûrun âhare insirâfmı îcâb etmekle binâen-aleyh sadâret-i Rumeli hâlâ Anadolu kazaskeri ve nakîbü’l-eşrâf olan Dürrî-zâde Ârif Mehmed Efendi’ye ve sadâret-i Anadolu müşârün-ileyh Mehmed Sâdık Efendi’ye tevcih ve huzûr-ı sadr-ı âlîde iksâ-yi ferve-i semmur ile kadr ü şânlan terfi’ ve tenvîh kılındı.
Tercüme: Müşârün-ileyh devr-i Sultân Mustafa Hân-ı sânide müfti’l-enâm-ı benâm olan şehîd Esseyyid Feyzullah Efendi hazretlerinin semere-i fu'âdı Çelebi Esseyyid Mehmed Efendi’nin ferzend-i emcedi olup bin yüz otuzyedi târihinde zîb-ârâ-yi mehd-i vücûd ve ellibir târihinde ibtidâ-i hâriç ile zümre-i müderrisinden ma'dûd ve yetmişaltı târihinde devre-i mu’tâdeyi itmâm ve Üsküdar kazâsiyle bekâm olup seksenüçde Edirne mevleviyyeti ile mesrûr ve seksensekizde Medine-i münevvere kazâsiyle hâiz-i rehîne-i hubûr ve doksandörtde İstanbul pâyesiyle tatvîb ve doksanaltıda Anadolu . sadâretiyle tefrîh ve tatrîb buyurulup târîh-i mezkûrda sadâret-i Rumeli pâ-, yesiyle memnûn ve doksansekizde bilfi‘il Rumeli sadâretiyle kadr ü i‘tibân efzûn olup,
Mısra'
medlûlü üzere bu esnâda merâk ve dıyk-ı nefes illetleri bi’l-külliyye nefsini kat' ve bîh-i ömrünü kal* eyledi. Müteveffâ-yi müşârün-ileyh hilm ü enâet ile müte'ârif ve müştehir ve irtikâb-ı menâhî ve melâhîden müte'avviz ve müteneffir (V118-a) olduğundan fazla eyyâm-ı hükümetinde tarîk-i iktisâda ri'âyet ve insâfdan hâriç harekete adem-i rağbet edüp istihrâc-x ibâreye muktedir ve akrânı beyninde bu meziyyetle müftehir idi.
