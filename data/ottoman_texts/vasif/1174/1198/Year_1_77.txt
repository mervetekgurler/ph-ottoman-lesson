Ameden-i tahrirât ez-hâkim-i Fas berâ-yi tahlîs-i üserâ-yi islâmiyye ez-cezîre-i Malta
Hâlâ Fas hâkimi olan Mevlây Muhammed bin İsmailü’l-Hüseynî Ce-nâbî’nin bu defa rikâb-ı kâmyâb-ı hüsrevâneye takdim eylediği ma'rûzâtın-da bi-kazâi’l-lahi te'âlâ Malta ceziresinde refte refte giriftâr-ı kayd-ı isâr olan müslimînin ibtigâen li-merzâti’l-lahi te'âlâ tahlîsleri aksâ-yi merâmı olup Malta’ya tarafından mahsûs âdem irsâl ve mevcûd olan altı yüz oniki nefer ehl-i islâmı iki yüz yetmiş bin üçyüz ellisekiz riyâle kat' edüp derhâl meblağ-ı mezkûru îsâl eyledikde Malta keferesi bu mu'âmeleyi fesh ile sözlerinden nükûl ve zikr olunan mebâliği redd ve adem-i kabûl ve an-asıl zikr olunan üserâ memâlik-i mahrûse ahâlisinden olup tahlîs husûsunda lâzime-i i'tidâd icrâ olunmak imâ olunduğundan gayri Devlet-i aliyye’nin vak' u şâm beyne’l-mülûk zâhir ve ayân ve bîm-i satvetinden milel-i (V119-a) na-sârâ mânend-i berk-i hazân muztarib ve lerzân oldukları nümâyân olmağ-la ednâ himmet sarfiyle tahlîs-i üserâ maddesi hâsıl olacağı ve meblağ-ı mezkûr müşârün-ileyh tarafından Asitâne-i sa'âdet tarafına tesyîr ve ol veçhile emr-i fikâke sarf-ı kudret buyurulmak tahrîr olunup tahlîs mümkin olduğu takdirde Haremeyn-i muhteremeyn’de sâkin ve kâtın olan fukarâ ve zu'afâya meblağ-ı mezkûr tevzi' ve taksim olunmak husûsunda müşârün-ileyh niyâz-ı azîm etmiş tahlîs-i üserâya Devlet-i aliyye tarafından her bâr sa‘y-i bî-şumâr olunduğu gibi bu defa dahi sarf-ı vüs' u iktidâr olunacağı müşârün-ileyh tarafına tahrîr ve ilzâm-ı hasm mümkin olmadığı hâlde fu-karâ-yi Haremeyn-i şerîfeyn’in sâye-i Devlet-i aliyye’de refâh-ı hâlleri ber-vech-i etemm ve âhardan istiğnâları zâhir ve gayr-i mübhem olduğuna binâen meblağ-ı mezkûru maa vücûdü’s-si'a ol havâliye ib'âs şeref ü telef kabilinden olduğu ifâde ve tezkîr olundukdan sonra zikr olunan mebâliğ Darbhâne-i âmire’ye vaz' ve hıfz olunmak husûsu kâr azmûdegân-ı devlet tarafından tasvîb olundu.
Zuhûr-ı zelzele-i azîme der-Erzincan ve fevt-şüden-i vâli-i Erzurum ve vukü'-ı tevcîhât-ı vüzerâ
Bundan akdem Dîvân-ı mu'allâ-erkânda çavuş-başı olup rütbe-i vâlâ-yi vezâret ile Erzurum eyâleti tevcih olunan Süleyman Paşa mansıbı canibine azimet eylediği hengâmda saht u gazab-ı Bârî’yi der-yâd ve adi ü dâdı pîş-nihâd etmek tenbîhâtı ve etbâ‘ının zabt u rabtiyle takayyüd edüp (V119-b) araz-i zâil ve zıll-ı mâil olan müzahrefât-ı dünyeviyyeyi cem* ü celb dâ‘iye-siyle vedi'atullah olan zu'afâyı rencide etmemek vesâyâsı taraf-ı sadr-ı âlî-kadrden güş-i hûşuna ilkâ ve müşârün-ileyhin hâli ma'lûm olduğundan lâ-zıme-i te’kîd ü teşdîd ber-vech-i evfâ icrâ olunmuşidi. jJ-' aI Ji eiV
} yUl } Fehvâsı üzere esnâ-yi râhda ebvâb-ı vüzerâda zulm-i bî-hadd ü kıyâsı âdet eden haşerât-ı nâsı kapusuna alup vaz‘-ı kadem-i şûm eylediği kazâları haklayarak ve cevânib-i erba‘asına mübâşirler tisyâriyle teklîf-i mâ-lâ-yutâk ve eşk-i çeşm-i fukarâyı rîzân ve ihrâk eyleyerek Erzincan kasabasına vürûdunda kemâ-kân askerini çâr-cihete neşr ve zu‘afâ ve fukarâya taleb-i emvâl ile irâet-i ehvâl-i haşr eylediğinden gayri kasaba-i mezkûreyi-dahi yirmibeş kise zahire bahâya kat‘ ve bir an akdem tahsiline medâr olmak içün i‘dâd-ı esbâb-ı siyâset ve nat* edüp hattâ müftîsi bir mütedeyyin kimesne olduğuna binâen bu mikdâr meblağı fukarâ edâdan âciz ve bu derece zulm ü cevr gayr-i câiz olduğun alâ-tarîki’r-ricâ inbâ eyledikde kibr ü enfe-i hod-bînî ve cehâlet ü hırs ve redâet-i cibiliyyet bu kavl-i hakkı ka-bûlden men‘ ve der-akab müftîyi habs ü tenkil ve ba‘zen tahvîf ile muhân ve tezlîl ve ol mikdâr meblağı almadıkça kasaba-i mezkûreden hareket etmeyeceğini dahi takrir ve tafsil edüp bu takrîb ile ahvâl-i ahâli (V120-a) di-ğer-gûn ve tez elden akçe bulup müşârün-ileyhi kaldırmak mümteni ve gayr-i mümkin olduğundan beyne’l-beliyyeteyn mağmûm ve mahzûn olma-lariyle bilâhire aceze ve mazlûmîne çâre-sâz olan hâlik-i bî-enbâza ref-i eküff-i tazarru1 ve niyâz ve bu zulm-i sarihin üzerlerinden insirâfı bâbında eşk-rîz-i sûz u güdâz olduklarında,
Mısra'
|iıiâ t?ı
mefhûmu üzere nâgehân kasaba-i mezkûrede bir zelzele-i azîme zuhûr edüp vezîr-i müşârün-ileyhin mukîm olduğu hâne münhedim ve etbâ‘ ve hevâşisi ile zîr-i cederân ve suküfda mün'adim ve ancak birkaç âdemisi rehyâb-ı ne-cât ve anların dahi a‘zâları küfte-i seng-i kazâ olarak me’yûs-ı hayat oldukları ve «yaş kuru ile yanar» mesel-i meşhûru üzere kasaba ahâlisine dahi müteveffânm şe’âmeti sirâyet ve katı çok nüfûs resîde-i arza-i telef ve mazarrat olup bâ-husûs a‘yânlık iddi‘âsiyle müteveffâya hevâdar ve arza-i şe-cere-i memleket olan nâ-bekârlarm ekserisi mütevârî-i türâb-ı helâk ü dimâr oldular. -w *iyi j jjllj j S jl»t_ Müteveffâ-yi müşârün-ileyhin zınnet ü hisseti ber-vech-i kemâl olup cihet-i ta'ayyüşü dahi mazbût olduğundan sâye-i Devlet-i aliyye’de iltizâmât ve vücûh-ı âhar ile iktinâ-yi emvâl-i kesîre ve yâverî-i baht-ı saht ile ihrâz-ı rütbe-i refi‘a edüp bu ni'metin şükrünü îfâ ve mûcib-i züll ü hevân-ı dâreyn olan hırs (V120-b) u tama'dan dâmen-keş-i istiğnâ olması lâzım iken teksîr-i emvâl dâ‘iyesin-den fariğ olmayup yevmen-fe-yevmen tehâluk u hırsı müteceddid ve an-be-an âteş-i tama‘-ı mütevakkıd olup nâil olduğu menâsıbda mübtelâ-yi fakr u iflâs belki âhâd-i nâsın rû-pûş-i imtinâ‘ oldukları mebâliğ-i cüz’iyyeyi irtikâb ve bu veçhile menfûr-ı tıbâ‘-ı şeyh ü şâbb olup bilâhire hezâr mihan ü meşakkat ve envâ‘-ı mezellet ve rezâletle cem‘ ü iddihâr eylediği emvâlin bir fâidesini müşâhede edemeyüp bir mikdâr mâl-i Kânın gibi nihüfte-i tahte’l-arz ziyâ ve bir mikdârı dahi Erzincan etrâfında sâkin olan lüsûs-ı ekrâd-ı bed-nihâda mâbihi’l-intifâ oldu.
Mısra'
Garibe: Müşârün-ileyh birkaç sene mukaddem Bağdad’a me’mûr olup hîn-i vusulünde ma‘ârif-i cüz’iyyede mâhir bir şahsa mukârin olup keyfiy-yet-i müstakbelini istihrâc niyâzmda olmağla âric-i süllem-i vezâret ve ba‘de-hû nâil-i rütbe-i şehâdet olacağın merkum inhâ ve bir zâyiçe tertîb edüp yedine i‘tâ etmekle zâyiçe-i merkümeyi hırz-ı cân gibi pinhân ve ba‘zen mah-rem-i esrârî geçinen kimesnelere irâ’et eylediği dahi vâsıl-ı sâmi‘a-i îkân olup bu takdirde merkumun bi-hasebi’t-takrîb tertîb eylediği zâyiçenin ahkâmı zuhûr ve müşârün-ileyhin zâhir-i hâlinden bahs olunmayup mü’mîn ve muvahhid hakkında hüsn-i zann mu‘amelesi iltizâm olunduğu hâlde

&lt;lc ojj» jll JU j^- J (V121-a)
İjÇj; 4 ciKÇ.» hadîs-i kudsîsi mefhûmu üzere vâsıl-ı rütbe-i şehâdet olduğu gayr-i mestûrdur. Zelzele-i mezkûre Ramazan-ı şerîfde vuku' bulup hadîs-i kudsîde musarrah olan JLİ j kaydı mahall-i ta‘accübdür.
İstidrâd: Ulemâ-i şer1 zelzelenin vukü‘unu zulm ü fusûka hami ve kavillerini ehâdis-i kesîre ile te’yîd ederler ammâ tâife-i hükemâ zelâzili te’sîr-i şemsden hâsıl kesret-i ebbireden ve buhârm tahte’l-arz ictima'mdan neş’et eylediğini beyân ve bu keyfiyyetle vech-i arz-ı salâbet peydâ edüp şol haysiyetle ki arzdan nüfûz-ı buhârât mümteni' ve şiddet-i harâret ve adem-i vücûd-ı bürûdet ile mâye-i istihâleden mündefi olacağını ve bu sûretde bu-hâr su‘ûd edüp menfez bulmadığı hâlde arz misâl-i mahmûm mühtezz ve muztarib olup çok kere zâhir-i arz münşak ve mevâdd-ı muhtesibe şukûk-ı arzdan hurûc eyleyeceğini kitâblarmda zikr etmişler. Ulemâ-i şer‘-i şerif bu akvâli ibtâl ve tezyif eyledikleri mahallinde mastürdur. o L J! L».j Mü-şârün-ileyhin fevti takribi ile vüzerâ-yi izâm tevcîhâtı olup münhal olan Erzurum eyâleti Trabzon vâlisi Vezir Elhac Ali Paşa’ya ve Trabzon oğlu Vezir Mikdâd Ahmed Paşa’ya ve İçel sancağı ilhâkiyle eyâlet-i Karaman Vezir Çerkeş Paşa’ya ve Adana eyâleti Gonya sancağına ber-vech-i arpalık mutasarrıf olup hâlâ (V121-b) Faş muhâfızı olan Vezir Halil Paşa’ya ve Musul eyâleti Vezir Timur Paşa’ya ve sâbıkâ Musul vâlisi Yazıcı-zâde Vezir Mustafa Paşa Sivas’a doğru geldikde hâline çesbân bir mansıb ile cezlân buyurulmak va‘d olunup Kayseri sancağı mîrimîrân-ı kirâmdan Kili muhâ-fızı olan Hâmid Hüseyin Paşa’ya ve Akşehir sancağı Abdülcelil-zâde Meh-med Paşa’ya ve Çorum sancağı ber-vech-i ilhâk Kars beylerbeyisi Mustafa Paşa’ya işbu Ramazân-ı şerifin yirmiikinci günü tevcih ve ihsân buyuruldu.
Çehre-sâyî-i erkân-ı devlet be-hâk-i atebe-i şehriyâr-ı pür-ma‘delet berâ-yi tehniyyet-i îd-i pür-meymenet
îşbu Şevvalü’l-mükerremin gurre-i garrâsı olan selâsâ gününde tekmîl-i selâsîn ile yevm-i id sübût-yâfte-i tahkik olmağla ber-mu‘tâd-ı kadem-i ulemâ-i izâm ve vükelâ-yi fihâm Saray-i hümâyûnda içtimâ edüp âstîn-pûsî-i hazret-i hilâfet-penâhî ile dil-şâd ve mesrûr ve rü’yet-i cemâl-i bâ-kemâl-i cenâb-ı zıll-ullahî ile cümlesi nâil-i inbisât ve hubûr oldular.
