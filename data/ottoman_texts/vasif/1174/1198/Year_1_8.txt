Zikr-i vefât-i Mîr-i alem Osman Bey
Mîr-i mûmâ-ileyh illet-i herem ü pîrîden nâşî işbu Muharremü’l-harâ-mın yedinci günü sahn-ı âlem-i fâniden alem-efrâz-ı rıhlet ve ihtiyâr-ı sefer-i âhiret edüp münhal olan mîr-i alemlik kapucu-başıların akdemi Bekir Paşa-zâde Mehmed Bey-efendiye tevcih ve inâyet ve Arz odası’nda dûş-i sadâkat-pûşine ilbâs-ı hil‘at olundu.
Tercüme: Müteveffâ-yı mûmâ-ileyh bin yüz yirmibir târihinde Bağdad vâ-lisi Eyyüblü Vezîr Haşan Paşa merhûmun kethüdâlığından neş’et ve yirmi-sekiz târihinde Körfez seraskerliği ile kesb-i şöhret eden Vezîr Kara Mustafa Paşa’nm ferzend-i dilbendi olup bir zamân pederine kethüdâ ve yüz kırkiki târihinde kapucu-başıhk ile kâm-revâ ve yetmişdört senesinde bi-hasebi’t-tarîk, mîr-i alem ve işbu mâh-ı Muharremin yedinci günü ber minvâl-i muharrer râyet-keş-i vâdi-i adem olup sinni ber-vech-i tahmin ömr-i tabi‘îye karîb ve muammerinden bir pîr-i necîb idi.
