Vukü‘-ı meşveret der-nezd-i kethüdâ-yi hazret-i sadr-ı âlî berâ-yi müzâyaka-i mîrî ve umûr-ı saire
Devlet-i aliyye’nin el’ân vâridât-ı mu‘ayyenesi masârifât-ı mukannene-sine ve vaktiyle i‘tâ ve istif âsi ehemm olan mevâcib-i askeriyyenin edâsma vefâ etmeyeceği mütebeyyin (V130-a) ve surûf-ı ezmân ve inkılâb-ı hadesân ile tekevvün eden masâlih-i zarûriyye-i mülkiyyenin temşiyeti dahi muhtâc-ı zuhûrât-ı gaybiyye olduğu müte'ayyin olup vakt ü hâl iktizâsına göre hıfz-ı memâlik ü sugür ve tahsîl-i isti'dâd ve mukâbele-i hasm-ı pür-gurûr dahi vâcibât-ı umûrdan olduğuna binâen bir-iki seneden berû tanzîm-i hâl-i asker ve tetmîm-i malzeme-i sefer-i bahr ü berr bi-fazlehu sübhânehu ve te‘âlâ min gayr-i kusûr müyesser olup ancak bu kadar mühimmât ve levâzımâtın te-dârükü hâricde vücûdu ma'dûm ba'zı tasarrufât-ı akliyye ile husûle gelüp darb-hânede iddihâr olunan mebâliğden ve aralıkda zuhûr eden vâridâtdan sarf ile vücûd-pezîr olmakdan nâşi darb-hânede müterâkim olan mâl-i zû-hûrâta bu takrîb ile nifâd tatarruk eylediğinden başka darb-hâne sermâyesinden dahi bin üç yüz kise akçe sarf olunup bundan sonra ilcâ-yi zarûret ü ihtiyâç ile sermâye-i mezkûreden ahz ü sarf olunduğu hâlde umûr-ı darb-hâne mu'attal olacağı zâhir olmağla bu keyfiyyet vaktiyle meşveret olunmak ve Sofya seraskeri Vezir İsmail Paşa’nın harekâtında fütûr-ı mahsûs ve manzûr ve beyne’l-asâkir adem-i nüfûzu dahi mervî ve meşhûr ve tabi‘at-i maslahata nazaran Nemçelü nakz-i ahd ve muhârebeye tasaddî eylediği takdirde müttefiki ancak irâet-i sevâd-ı cem'iyyetle iktifâ edüp derhâl memâ-lik-i mahrûseye hücûm etmeyeceği muhtemel olmağla takdîm-i ehemm kaidesine ri‘âyeten Sofya tarafına (V 130-b) şimdiden nâfizü’l-kelim ve idâre-i askere muktedir kaviü’ş-şekîme bir vezir serasker nasb olunmak muktezî olup binâen-alâ-zâlik elsün-i nâsda mehâbet ve şecâ‘ati mezkûr olan Abdi Paşa hazretleri mansıbı olan Rumeli eyâletiyle Sofya seraskeri ve İsmail’e müşârün-ileyh İsmail Paşa yâhud diğeri nasb olunmak ve seraskerler ma‘iy-yetlerine mukaddemâ ta‘yîn olunan terakkilü ve şâir sunûf-ı asâkir vaktimiz tamâm oldu deyû me’zûn ve gayr-i me’zûn alâ-ihülâfü’r-rivâyeteyn bacılarının avdetleri ve avdet eyleyecekleri mesmû* ve unf u cebr ile tevfîkleri müşkil ve belki memnû‘ olmağm sipâh ve silâhdârdan birer mikdâr cedîd terakkilü yazılmak münâsib midir? ve Bosna ahâlisi zâhirde şakilerinden şikâyet ve zımnen vâlilerinin zabt u rabt kudretleri olmadığım hikâyet ederek Asitâne-i aliyye’ye arz u mahzar göndermeleriyle şimdilik müvellî ve mü-bâşir ta'yîni ile ıslâh-ı beynlerine eğerçi ihtimâm olundu ancak iltiyâm ka-bûl eyleyeceği mechûl olup imkân-ı imtizâc-ı meslûb olduğu hâlde lâ-ilâc vâli-i müşârün-ileyhin dahi tebdili muktezî olmağla mevcûd olan vüzerâ-yi izamın kangısı Bosna’ya münâsibdir, ve Açıkbaş meliki Soloman’m helâ-kinden sonra bu tarafda müsâfireten mukîm olan Levan-oğlu Keyhusrev ve Açıkbaş’a melik nasb olunmak üzere hâlâ Erzurum vâlisi Canikli Ali Paşa hazretleri tarafına irsâl ve ik‘âdı bi’l-ittifâk müşârün-ileyhin uhdesine ha-vâle olunup (VI31-a) bu hilâlde müşârün-ileyh yedi-sekiz bin mikdan asker ile kethüdâsmı başbuğ edüp Keyhüsrev’i ma‘iyyetine terfik ve Açıkbaş’a gönderdiği haberi gelüp bu maddenin dahi nef‘ ü zararı müzâkere olunmak lâzım geldiği ecilden işbu Şevvâl-i şerifin yirmibeşinci günü Bâbıâlî’de ket-hüdâ bey dâiresinde meclis-i meşveret tertîb olunup defterdâr efendi ve ça-vuş-başı ağa ve Süleyman Feyzi Efendi ve Haşan Efendi ve Hacı Selim Ağa hâzır oldukları hâlde ibtidâ zarûret-i mîrî der-meyân olundukda Haşan Efendi defterdâr efendiye hitâb ve «tahsîlâtınız ne veçhiledir» deyû isticvâb ey-ledikde «Diyarbekir taraflarında olan mâl-i bekâyânm ba‘zısı tahsil ve ba'zı-sı havâle olunmakdadır, ancak şey kalîl olduğundan mîrînin cerihasına merhem olamaz» dedikde Haşan Efendi su’âlini tekrâr ve Haleb gümrüğünün nefi kesîr olup muhassıllar emvâl-i mîriyyeyi ihtilâs eylediklerini ve Haleb muhassıllığına merbût olan mukâta'at tâliblerine verilse mu’accelelerinden vâfir şey hâsıl olacağını tezkîr eyledikde Hacı Selim Ağa mukabele ve Haleb muhassıllığınm nemâsı kalîl olduğuna binâen muhassıllarınm ikide bir iflâsa çıkdıkları delü olduğun ifâde edüp memâlik-i mahrûsede olan ehl-i zimmetden i‘tibârât-ı selâse ile el-yevm alman dört ve iki ve bir altın yüz onar pâre hesâbiyle olup İstanbulî hesâbı ile üçer guruş ahnur ise ve buna müsâ‘ade ve mesâğ-ı şer'î var ise mecmû'undan mâl-i vâfir hâsıl olacağını (V131-b) beyân eyledi. Çavuş-başı ağa mukabele edüp «ehl-i zimmetden tahsil olunan mâl-i cizye bildiğimiz gibi olmayup cevâiz ve hüddâmiyye ve vücûh-ı uhra ile olan masârife medâr olmak içün hâlâ Edirne’de a'lâdan yirmiikişer guruş eline geldiğini imâ ve vakte göre celb-i kulûb-i re'âyâ lâzım geldiğinden teklîf-i mezbûre ile inzi'âcları gayr-i münâsib olduğun inbâ edüp ancak Âtıf Efendi defterdârlığmda olduğu gibi beher sâl cizye boğ-çaları birer ikişer mâh mukaddemce küşâd olunur ise altı-yedi senede başkaca bir senelik cizye mâli tahsil olunacağı mümkindir» dedikde defterdâr efendi mukabele edüp «zikr olunan fâidenin vukû'u mümkin olduğu hâlde bile ba'de-zamân husûle gelecek menâfi‘den olup devletin matlûbu ise nakd-i vaktdir» dedikde Feyzi Süleyman Efendi kelâma ağaz edüp müzâyaka-i mîrînin esbâb-ı indifâ‘1 derdest olan mevadd içün iktizâ eden tedâbîr-i nâfi'anm îka'ı arîz ü amîk fikre muhtâc olup meclisde hâzır olanlar bu keyfiyyeti kendü hânelerinde tasvir ile mütebâdir-i ezhân olan ârâ-yi haseneyi gelüp ifâde etmek evlâ olduğunu beyân ve vech-i mezkûru herkes istihsân eyledi, Sofya seraskerliği kale gelüp defterdâr efendi Bosna vâlisinin seraskerliğini tercih eyledikde zamânm adem-i müsâ‘adesi hasebiyle tahrîk-i vüzerâ-yi hu-dûd çendân münâsib olmadığından gayri müşârün-ileyh mukaddemâ İsmail seraskeri (V132-a) iken mişvârı ma'lûm zabt u rabt-ı askerde kudreti ma'dûm hattâ zamânında kul kethüdâsı kazâ-zede ve askerî taifesi dahi vâdi-i isyâna pâ-nihâde olarak müteferrik olmuş idi. Müşârün-ileyhin bu es-bâb ile azli ve Abdi Paşa’nm nasbi menvî iken o esnâda seraskerliğe dâir maslahat kalmadığından meskûtun anh kaldığını Süleyman Feyzi Efendi takrir ve «Bosna’nın askerîsi derûn-ı eyâletden hâsıl olduğuna binâen vâli-leri muhâfız gibi olup tebdillerinde acele ve te’hîr müsâvî ve şimdilik terbiye ve tenbîh ile ıslâh tarafeyne sa‘y olunmak hüsn-i tedbîrdir» dedi. Ve ba'dehû İsmail cânibi seraskerliği mezkûr olup Aydoslu Mehmed Paşa ve-yâhud Sofya seraskeri İsmail cânibine serasker ve vüzerâdan yâhud mîrimî-rândan biri muhâfız-ı Bender nasb olunmak ve Bosna vâlisinin azli iktizâ eylediği hâlde kurb-i mesâfe münâsebeti ile Râif İsmail Paşa Bosna’ya ve Abdullah Paşa Belgrad’a gönderilmek üzere karâr verildi. Zîrâ Râif İsmail Paşa’nm dahi ahâli-i serhadd ile adem-i imtizâcı mesmû1 olup bu hilâlde Belgrad’da tevkifi ihtilâlin tezâyüdüne ve gittikçe nüfûzunun noksâniyyeti-ne sebeb olacağından gayri serhadd-i mezkûrdan âhar mahalle nakl olunması müşârün-ileyhe dahi mahz-ı hayr olduğu bî-iştibâhdır. Bundan sonra te-rakkilülerin inkizâ-yi müddetleri ve birer mikdâr cedîd neferât tahrîri kale gelüp Hacı Selim Ağa sipâh ağalığı hengâmmda (V132-b) tahrîrine me’mûr olduğu neferâtın tekmilinde azîm meşakkat çekdiğini ifâde ve mukaddem yazılan terakkilülere müceddeden terakki verilmek üzere kemâ-kân tevkifleri irâde olunur ise müstelzim-i nef‘ ü fâide olmadığını inhâ ve neferât-ı mezkûre me’mûr oldukları mahallerde tahrîr olundukları kadar mevcûd olmadıkları ve serasker bunların zâbitlerine li-emrin-mâ müsâ‘ade ede-geldikleri hüveydâ olup Abdi Paşa Rumeli seraskeri olduğu takdirde iki-üç ayda bir alâ-tarîki’l-münâvebe kazâlardan asker celb ve istihdâm eylemenin semt-i suhûletini bulacağı ve İsmail seraskeri nasb olunacak Aydoslu Meh-med Paşa dahi «bu veçhile hareket etmek üzere me’mûr buyurulması en-sebdir» dedikde Abdi Paşa ile bu husûs muhtâc-ı istimzâc olmağla bi’l-mükâtebe müzâkere ve muhabere olunmak üzere tevkif olundu. Hacı Selim Ağa kelâm-ı sâbıkmdan udûl birle «muvazzaf askerin gayr-i muvazzaf-dan evleviyetini ve seraskerlere kuvvet-i kalb ve münkâd olduklarını tezkâr edüp sene-i sâlifede muharrer olan neferâtm su'ûbet ve meşakkatinden ha-zeren nısfı mertebesi tahrîr-i murad olunur ise suhûlet der-kârdır» dedikde nısıf tertîbde çendân hüsn olmadığı cevâbı verildikde Açıkbaş meliki husû-su zikr olunup bâlâda tafsil olunan tedbîr müstahsen ve dil-pezîr olduğu huz-zâr tarafından beyân olunup meclise hitâm verildi.
