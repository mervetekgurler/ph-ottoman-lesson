Sa‘y-i Mîrî
Bundan akdem Dergâh-ı âlî yeniçerileri ve topçu ocaklarına verilen nizâma kıyâsen Dergâh-ı âlî cebecilerinin serhadd ve sugûr-ı hakânîde olan neferâtı mevâciblerine dahi nizâm verilmesi esbâbma teşebbüs olunup ce-beci-başı ağa tarafından dahi ol veçhile istid'â olunmağla (V 124-b) bi-nâen-aleyh neferât-ı merkûmenin fî-mâ-ba‘d icmâlleri doksanyedi senesinden i‘tibâr olunmak üzere sâliyânecilerin sinîn-i güzeşteleri hesâbı ocağ-ı mezbûr ricâli muvâcehelerinde rü’yet olundukda mukaddem ve mu’ahhar olan bâz-be-hazînelerinden altıyüz üç kise ile yüz yetmiş sekizbuçuk guruş nef'i mîrî tahakkuk etmekle fî-mâ-ba‘d doksanyedi senesinden i'tibâriyle serhadler muhâfızlarına me’mûr Dergâh-ı âlî cebecilerinin mevâcibi tanzîm olunmak husûsu taraf-ı vâzıhü’ş-şeref-i mülûkâneden ba‘de’l-istîzân baş-muhâsebe ve piyâde kalemlerine sûret-i nizâm-ı mezkûr kayd u sebt olunmak üzere taraf-ı âsafîden buyruldular tahrîr ve ısdâr olundu. Dergâh-ı mu'allâ yeniçeri ve topçu ocaklarının gerek hazîne-mânde ve gerek bâz-be-hazînelerinden iki bin beş yüz kise Hazîne-i âmire’ye sa‘y u nef‘ ne veçhile tertîb eylediği mukaddemâ tafsîl olunmuşidi. Bu def'a dahi icmâl-i mezkûr olduğu üzere Dergâh-ı mu'allâ cebecileri ocağından altı yüz kırküç kise ile yüz yetmiş sekiz guruş nef'-i mîrî hâsıl olduğundan fazla top arabacıları ocağından mukaddem ve muahhar bâz-be-hazîne olan meblağ dahi on bin sekiz yüz yirmi üçbuçuk guruşa bâliğ ve ol dahi sa‘y-i hazîne olunup bu takdirde cem'an gerek hazîne-mânde ve gerek bâz-be-hazîne olarak ocaklardan hâsıl olan sa‘y-i mîrî üç bin yüz altmış kiseye resîde (V125-a) ve fi’l-hakîka ocaklardan def'aten bu mikdâr sa‘y-i mîrînin suhûletle husûlü bir vakitde mesbûk ve şinîde olmayup kutb-i âlem olan şehriyâr-ı Cem-taht ve kavî-bahtın mahzâ eser-i teveccüh-i zât-ı bâhirü’l-kerâmeti olduğu bî-reyb ü gümân ve bu madde-i müşkîlenin avn ü inâyet-i ahaddiyet ile ber-vech-i suhûlet husûlüne nazaran inşâ Allahü-te'âlâ kâffe-i umûr-ı devlet ber-vefk-i dilhâh refte refte karîn-i hayyiz-i hüsn-i temşiyet olacağı müstebândır.
Zikr-i mülâkât-ı cenâb-ı sadâret-penâhî be-kumandan-ı İspanya ve elçi-i França ve vukü'-ı ba'zı hâlât ve mükâleme
Hedâyâ sefineleriyle der-bâr-ı adâlet-medâra vürûd eden İspanya kumandanının vekîl-i mutlak ve Devlet-i aliyye ile mülâki olması akrânı beyninde kendüye mâye-i i‘tibâr ve sermâye-i iftihar olduğu tarafından birkaç defa arz olunup resmen Bâbıâlî’ye gelmesi mugâyir-i kaide olduğundan min-gayr-i resm mülâkata müsâ‘ade birle vukü‘-ı münâsebete tarassud olunmuş idi. França elçisiyle sadrıazam hazretlerinin bu hilâlde görüşmesi iktizâ eylediğine binâen ale’s-seher tebdîlen Kâğıdhâne’ye azimet ve kuman-dan-ı mersûm França elçisinden birkaç sâ'at mukaddem temâşâ tarîkiyle ma-hall-i mezbûra gelüp tesâdüf kabilinden olarak görüşmesine ruhsat verilmiş-idi. Mersûm minvâl-i muharrer üzere vürûd eden taraf-ı sadrıazamîden ih-zâr ve iltifâta sezâvâr kılmdıkdan sonra mahall-i mezkûrede dâimâ tecrübe ve azmâyiş ile me’lûf olan Devlet-i aliyye humbaracıları (V125-b) ve sür'atcileri icrâ-yi san'at zımnında berçîde-dâmen-i gayret ve mevcûd olan havanları imlâ ve remye mübâşeret ve fazl-ı bâri ve yaverî-i baht-ı şehriyârî ile her defada endahte ettikleri humbara nişângâha isâbet eylediğinden gayri sür'atciler dahi teşmîr-i zeyl-i himmet ve her dakikada bir topu on defa imlâ ve remy ile izhâr-ı miknet ve heybet eylediler. Kumandan-ı mersûm sefinelerinde olan topçu ve humbaracılarmın mâhirlerini berâber götürmüş olmağla bir ferd ta‘arruz etmeksizin humbaracılarmın dahi izhâr-ı ma'lûmâl etmelerini iltimas edüp iltimâsma müsâ‘ade ve humbara ve havan edevâtiyle yedlerine teslim ve der-akab kemâl-i iddi‘â ile taraflarından imlâ ve remy olundukda birisi bile musîb olmayup sür'atcilerinden dahi her topa otuzar âdem ta‘yîn ve meşveret ve yek diğere i‘ânet ile bir dakikada ancak dört top endahte eyledikleri ve bu aralıkda birkaçının elleri zahmdâr ve birkaçının şi‘âr-ı küfr olan şabkaları zemine düşüp hacil ve şerm-sâr oldukları lede’l-mu'âyene def-i şerm ü hacâlet irâdesiyle tehekkümî âferinler akabinde mec-rûhlarına ve topcu-başı ve şâir topçu ve humbaracılanna vâfir zer-i meşkûk taraf-ı sadâret-penâhîden ihsân ve geldiklerine peşiman ve nâdim olarak avdet eylediler. Bundan sonra França elçisi gelüp Françalu’nun tüccâr sefineleri Karadeniz’de ticâret etmek ruhsatını hâvi kiralından vürûd eden (V126-a) nâmesini ihrâc ve takdim ve me’âlini icmâlen tefhim eyledikde düvel-i Avrupa kırallarından atabe-i ülyâ-yi hazret-i cihândâriye elçileriyle vürûd eden nâmelerinde devlet-i ebed-miiddet elçilerin [kelâmına] î‘timâd eylesün her ne söylerler ise bizim sözümüzdür, makâlini tasrîh etmeleriyle mukaddemâ bu husûsu îrâd eylediğinize França kiralının sözü olarak isti-mâ‘ olunup cevâbı dahi verilmişidi deyû taraf-ı sadâret-penâhîden beyân olundukda «mukaddemâ verilen cevâbda müsâ‘adeye bir vakit ta‘yîn olunmadığı vürûd-ı nâmeye illet oldu» dedikde «her şey mukaddere merhûn-dur, vakt-i mukadderi geldikde olur» cevâbı verilüp elçi-i mezbûr mukadder hemen «Devlet-i aliyye’nin ve sizin müsâ‘adenizdir» diyerek tatvîl-i kelâm murâd ve taraf-ı sadrıazamîden her şey Hakk te'âlâ’nm takdiriyle olur. Takdiri inkâr câiz olmadığı îrâd ve bu husûs taraf-ı hazret-i cihân-dârîye França kıralı tarafından arz olunmuş olmağla manzûr-ı hümâyûn olmaksızın buna dâir eser bahs etmek resm-i edebe muhâlifdir denildikde tatvîl-i makale ser-rişte bulamayup bu maddede bu kadar ile iktifâ eyledi. Elçi-i mersûmun mülâkâtda garaz-ı aslîsi Nemçelü’nün keyfiyyeti müzâkeresi olup binâenaleyh madde-i mezkûreyi der-miyân ve giden mübâşirden ne haber geldi deyû suâl eyledikde hudûd-nâmeler cemi‘-i düvelde ahid-nâmeler gibi muteber olup Belgrad musâlahasında Nemçelü bizim me’mûrları aldatup ahid-nâmeye (V126-b) kendü merâmlarını dere etmişler, ba'dehû maddenin zîr ü bâlâsı mülâhaza ve yazdıkları ibâreye göre Devlet-i aliyye’nin Bosna fet-[7 hinde mâlik olduğu kılâ‘ ve bıkâ‘m Nemçelü’ye terki lâzım gelüp ve bu ha-^ tâ-yi fâhişi ba‘de’l-idrâk o zamân tercümân-ı dîvân bulunan Yenaki kati olunduğundan gayri Bosna mühaddidi Said Paşa’yı ahâli kaçınıp Nemçelü dahi bu hilenin hazm olunmayacağını ya‘ni Devlet-i aliyye gâlibâne sulh ol-muşiken fi’l-asıl yedinde olan arâzî ve karalarını vermeyeceğini teyakkun birle hâlâ olduğu hey’et üzere hudûdu kafa ızhâr-ı rızâ ve tarafeynden te-messükler i‘tâ olunmuş, işte hâl böylecedir, yoksa Nemçelü’nün dört devlet [ile] münâza‘azı var idi, anın içün sükût etdi, kelâmınm ma'nâsı nedir? Nemçe elçisi devletinin şerâit-i ma'küdesinden çıkmayarak benimle munsıfâne bahs etsün beni ilzâm edebilür ise sened vereyim, sizin takririniz mefhûmundan Nemçe hemen bu yerleri şöylece taleb eder demek fehm olunur, Nemçe Devleti bu sadedi re'âyâsma varınca neşr etmiş Bosna halkı henüz mübâşirimiz varmadan ahâli-i Nemçe’nin işâ‘eleriyle ahvâle vâkıf olup bayağıca ayaklanmışlar Bosna vâlisinden gelen kağıdlarda ben mübâşiri, hudûdu taharriye göndersem bilâ-şübhe bir fitne zuhûr edecek buna binâen halkı iskân içün bir müddet te’hîrini münâsib gördüm demiş (V127-a) fi’l-hakika keyfiyyet yazdığı gibidir, bana kalsa bunu bir zamân terk edelim der idim. Nemçe Devleti’nin iddi'âsı iki devlet beyninde vukü* bulan münâfere-tin def'i iken maddeyi işâ‘eleri serhadlüyü ayaklandırmağa bu hâlde ise nizâm vermek âteş-i fitneyi iş‘âlden ibarettir. Şimdilik mübâşirden şifâ-yi sadr olacak cevâb yok ve eğer gelecek cevâb vâlinin tahrîri gibi gelür ise şu maddenin bir zamân nıetrûk kalması ve sonra bir ilâcına bakılması âsâyiş tarafına evfakdır. Nemçelü ıslâh kaydında olmayup yine ısrâr eyledikleri takdirde nakz-i ahdi irtikâb etmiş olur. Bosnalı ashâb-ı ru'ûnetden bir taifedir, hîn-i fetihden berû yedlerinde olan vatanlarını suhûletle terk etmeyüp elbette müdâfa'a ederler o zamân iş tedbîrden çıkar, Nemçe Devleti’nin geçen senelerde altı-yedi bin askeri hudûdu tecâvüz ve ba'zı kılâ‘-ı Bosna’ya tasallut içün geldiklerinde serhadlü karşılayup Nemçe askeri münhezimen avdet et-di ve imparator bunu ketm edüp hârice çıkarmadı deyû sadâret-penâhîden zikr ü beyân olunup elçi-i mezbûr hücûm-ı mezkûrdan haberi olmadığını ifâde ile ihtiyâr-ı sükût etdi. Ba'dehû hılâl-i sıhhatde Nemçelü’nün Fele-menklü ile münâza'aları nede karâr etdüğü mütecâhilâne suâl olundukda imparator müdde'âsımn cümlesinden geçdi fakat bir nehir var anda (V127-b) Nemçe gemileri ticâret üzere râzı oldu, lâkin Felemenklü ana dahi mümâ-şât göstermiyorlar makâlini ifâde etdikde Felemenk Cumhûru İngiltereliyi fedâ ve França Devletiyle ittifâk etmişiken lâzım idi ki Françalu bunlara tarafdâr olup Nemçelü’nün taarruzlarını men' ederler idi denildikde elçi-i mersûm cevâba kadir olamayup ol veçhile meclise hitâm verildi.
