Ziyâfet-i erkân-ı devlet be-sefîr-i hâkim i Fas
Mülûk-i etrâfdan vürûd eden vüfûdun rütbelerine göre i‘zâz ve ikrâm-ları kâide-i hasene-i Devlet-i aliyye’den olmağla Fas hâkimi tarafından dahi vârid olan sefirin nevâziş ve iltifât-ı Devlet-i aliyye’den hisse-mend olması husûsuna irâde-i seniyye ta'alluk edüp binâen-aleyh üçer-dörder gün fâsıla ile sefîr-i mûmâ-ileyhi ibtidâ kethüdâ bey ve ba‘dehu yeniçeri ağası ve def-terdâr efendi ve reisülküttâb efendi ve çavuş-başı ve tersâne emîni ve gümrükçü ağa da‘vet ile bast-ı ni‘am gûnâ-gûn tetimme-i ziyâfetden olan sâ-zende ve hânende ihzâriyle def‘-i ekdâr-ı çarh-ı vaj-gûn eylediklerinden gayri sâhilhânelerde olan mevâki‘-i nüzhet-efzâ ve hadâik-i ferhat-bahşâyı seyr ü temâşâ etdirerek sefîr-i mûmâ-ileyhi tenşît ve tatrîb ve avdeti vaktinde münâsib hedâyâ takdimiyle tekmîl-i emr-i tatyîb eylediler.
