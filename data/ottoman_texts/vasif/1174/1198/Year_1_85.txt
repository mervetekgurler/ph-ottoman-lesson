Vukü-ı nakl-i hümâyûn be-saray-i âmire
Eyyâm-ı sayf hükmünü icrâ ve mevsim-i harîf duhûliyle havâlarda
âsâr-ı bürûdet rû-nümâ ve bu sebeble derûn-ı ilhâm-meşhûn-ı (V128-a) hazret-i hilâfet-penâhîd,en nakl ve tebdîl-i mekân hâletleri cilveger ve hü-veydâ olmağla binâen-aleyh işbu mâh-ı Zilka‘denin beşinci pazartesi günü,
Mısra'
Eyledi bir burca tahvil âfitâb
mefhûmu üzere sâhil-saray-i Beşiktaş’dan kemâl-i câh ü ikbâl ile hareket saray-i dil-ârâ-yi âmireyi kudûm-ı mekârim-lüzûm-ı şâhâneleriyle mehbit-i envâr-ı sa‘âdet eylediler.
