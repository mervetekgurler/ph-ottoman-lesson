Tevsi‘-i pîş-gâh-ı Bâbıâlî ve binâ-i sebil
Sadrıazamlara mahsûs olan saray-i dilârânın alay-köşkü mukabilinde vâki' olan kapusunun pîşgâhında teng ve sa'bü’l-mürûr ve tarafeyninde olan dekâkînin yek-diğere kurbiyeti takribi ile avâmm-ı nâs haneleri tavrından farkı olmadığı zâhir ve gayr-i mestûr olup infisâh ve ittisâ'ı ve mürûr u ubûr hâlinde nâsda ârız olan sıklet ve zahmetin indifâ'ı lâzıme-i şân-ı devlet idü-ğü masârifden ictinâb ile bu âna dek tevsî'ine ikdâm olunmamışidi, ale’l-husûs ağayân-ı enderûn-ı sadâret-penâhîye meydân-ı rekzü’l-hayl-i azmâyiş olan Kum meydânının dahi kemâ-yaktazî vüs'ati olmayup cirîd-endâzân ve nîze-bâzâna icrâ-yi lâzıme-i kerr ü ferr müşkil-ter olduğuna binâen dâire-i fâhirelerinde enderun ağaları ve şâirleri harb ü darb kavâidini ve gaza vü cihâd etvârım her bâr tahsil etmek kasdına mebnî kazâ-yi merkümun tevsî'ine taraf-ı sadr-ı âlî-kadrden meyi ü rağbet nümâyân ve lüzûmu olan mahaller değer-bahâ ashâbı irzâ (V128-b) oluna, iştirâ akabinde ihzâr-ı amele ve bennâyân ve az vakit içinde tevsî‘-i tarîk ü meydân kılmup mahall-i merkumda bir sebilin binâsı dahi gayet ehemm görülmekle icrâ-yi mâ-i leziz ile Bâbıâlî köşesinde bir sebîl-i bî-adîl binâ ve leb-teşne-gânı irvâ ile mazhar-ı hayr-du'â oldular.
