Azl-i mektûbî-i defteri
Defterdar mektûbcusu Küçük Ali Efendi erbâb-ı masâlihin telhislerini lâ-mermâ ta'vîk ve te’hîr ve hîn-i talebde ashâbını bed-mu‘âmele ile rencide ve tekdir ve hizmet-i lâzimesinde külli ihmâl ve taksir eylediğini def-terdâr efendi sadr-ı âlîye şifâhen inhâ ve azlini istid‘â etmekle umûr-ı mâliye defterdarların gerden-ihtimâmlarmı mahmûl ve ma‘iyyetlerinde bulunanların haklarında şükür ve şikâyetleri mu‘teber ve makbûl ola-geldiğin-den müşârün-ileyhin dahi recâsı hayyiz-i müsâ'adeye mevsûl (V129-a) ve işbu şehr-i Zilka’denin onsekizinci pazar günü mûmâ-ileyh ma‘zûl ve bir müddetden berû defterdâr mektûbcusu kaleminde halîfe olup erbâb-ı is-ti'dâddan Penâh Süleyman Efendi-zâde Osman Efendi mektûbculuk hizmetiyle nâil-i e‘azz-ı me’mûl oldu.
