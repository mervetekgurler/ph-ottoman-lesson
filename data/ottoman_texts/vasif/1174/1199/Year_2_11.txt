Azl-i voyvoda-i Boğdan
İki-üç seneden berû Boğdan voyvodası olan Aleksandra ba'zı nâ-cins eşhâsa mukârenet ile Boğdan rc'âyâsmı külli ızrâr ve tahammüllerinden hâriç tekâlîf-i şakkâ ile bî-zâr eylediğinden gayri taraf-ı Devlet-i aliyye’den Boğdan voyvodalarına  ihâle olunan umûr-ı lâzımenin te’diye ve tekmilinde kusûr ve tehâvünü âşikâr olup bu güne hareketden ferâgat ve su-i karin makalelerini def ile fukarâyı sıyânet ve tamâ‘-ı hâme teba'iyyetden mücânabet eylemesi bir kaç defa tarafına tahrîr ve işâret olunmağla müte-nebbih ve müteyakkız olmayup kâr-ı nâ-savâbmda ısrâr ve re'âyâ dahi muz-tarr ve nâçâr kalup kimi celâ-yi vatan ihtiyâr ve kimi tehyie-i esbâb-ı firâr eylediği vâsıl-ı sâmi‘a-i hazret-i şehriyâr-ı adâlet-âsâr olduğuna binâen voyvoda-i mesfûr işbu şehr-i Rebi*ül-ewel gurresinde ma'zûl olup Dîvân-ı hümâyûn tercümânı olan Aleksandra, Boğdan voyvodası nasb u ta'yîn ve Eflâk kapu kethüdâsı olan Sarı Bey-zâde dîvân tercümânlığiyle mesrûr ve kâmbîn kılındı.
Vürûd-ı haber-i vefât-ı Yeğen Ali Paşa Vâli-i Cidde ve tevcîh-î vezâret be-Mustafa Efendi kethüdâ-yi sadr-ı âli
Sâbıkâ Cidde vâlisi Vezîr Yeğen Ali Paşa doksansekiz senesi Recebi evâilinde vefât eylediği Şam vâlisi tarafından birkaç gün mukaddem tahrîr olunmuş olmağla münhal olan Cidde mansıbı sâbıkâ sadrı azam kethüdâsı olup ba'zı umûr-ı mühimme rü’yeti ünvâniyle Erzurum’da mukîm olan El-hac Mustafa Efendi’ye işbu şehr-i Rebi‘ül-evvelin ikinci günü bâ-rütbe-i vâ-lâ-yi vezâret tevcîh ve inâyet buyurulup eyâlet-i Haleb dahi Aydın muhas-
sili ve Özi muhâfızı olan Vezir Hazînedâr Ali Paşa’ya ve Trabzon eyâleti Rakka vâlisi olan Azm-zâde Vezir Nasuh Paşa’ya ve Rakka eyâleti Vezir Güğeyi Abdi Paşa’ya yevm-i mezkûrda tevcih ve ihsan olunup Aydın mu-hassıllığı mîrîlü mansıb olduğundan Marta dek miişârün-ileyh Ali Paşa’nm üzerinde kalup sâbıkâ Trabzon vâlisi Vezir Mikdâd Ahmed Paşa  dahi mâlikânesi olan Amasya’da ikâmet etmek üzere ısdâr-ı emr-i celîlü’ş-şân olundu.
