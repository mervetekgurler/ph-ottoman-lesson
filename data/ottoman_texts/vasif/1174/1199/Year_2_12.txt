Tevcîh-i kitâbet-i topcuyân ve ulûfeciyân-ı yemin
Muvakkaten topçular kâtibi olan Mehmed Emin Efendi bundan akdem vefât edüp münhâl olan mansıbı bu âna dek kimseye tevcih olunmamış idi. İşbu Saferül-hayrın beşinci pazar günü kitâbet-i mezkûr sadrıazam hazretlerinin hâlâ hazîne kitâbetleri ile mübâhî olup ulûfeciyân-ı yesâr kâtibi olan Tayfur Efendi’ye ve üzerinde olan kitâbet-i mezkûr Hâlis Mehmed Efendi’ye tevcih ve inâyet olundu.
Azl ü nefy-i ser-çavuşân-ı Dergâh-ı âlî Sim Selim Efendi be-Edirne ve zikr-i vezâreteş ve ser-çavuşân şüden-i Şehsuvâr-zâde Hamdullah Bey ve Ağa-yi silâhdârân şüden-i Hüseyin Ağa
Efendi-i mûmâ-ileyh kesret-i îrâd ve dârât ile sâye-i Devlet-i aliyye’de akrânına maksûd ve mağbût ve yâverî-i hazz u baht ile derece-i i‘tibârı yev-men fe-yevmen mütezâyid ve gayr-i mahtût olup bu ni‘met-i cezîlenin kadrini fehm ile lisânını zabt ve hüsn-i mu'âşeret ve müdârâ ile kulûb-i nâsı cezb ü rabt etmek mümkin iken tarafına teveccüh eden yüsr ü gınâ ve meyl-i dünyâ-yi bî-bakâ çeşm-i basiretini nâ-bînâ edüp sinân-ı lisân ile ef’ide-i halkı teklim ve havass-ı devlet haklarında bilâ-sebeb kadh u ta'nı ta‘mîm eylediğinden gayri kapu kethüdâsı olduğu vüzerâya rızâ-yi devlete muhâlif ve kendü hevâsına muvâfık ba‘zı husûs ta'lîm ve makbûzu olan cevâiz-i mu‘ayyeneyi adem-i teslim ve bu sebeble nice beliyye ve berzaha düçâr ve halâsiyçün her bâr nakdine nisâr olarak ifnâ-yi emvâl-i bî-şumâr eylediği vâsıl-ı derece-i iştihâr olup bu ukûbât-ı muttasılatü’l-vürûddan  mü-tenebbih ve müteyakkız ve sâlik olduğu tarîk-i gayr-i müstakim erbâbma her devr ü asırda tertîb eden su-i mükâfâtı te’emmül ile münzecir ve mutta'iz olduğu medâr-ı râhat ve huzûr olan der-i devletden mehcûriyetini subh u mesâ hedm ü binâ ve tarh u inşâsiyle mukayyed olduğu kusûr-ı âliyât ve eh
il t?
niye-i râsiyâta dûrdan nigâh-endâz-ı hasret olmasını iktizâ edüp binâen-alâ-zâlik işbu Rebi’ülevvelin ikinci hamîs günü mûmâ-ileyh çavuş-başılıkdan ma'zûl ve alâ-tarîki’l-nefy Edirne cânibine eğerçi mersûl olup ancak îrâd ve emvâlinin kesreti ve havâşî ve mensûbâtının vefreti ve taşrada her taraf ile halta ve ülfeti hasebiyle bâ-vezâret icrâ-yi lâzıme-i hizmet kendüden mel-hûz olduğundan başka hâlâ Belgrad muhâfızı olan Vezir Râif İsmail Paşa Belgrad’a kable’d-duhûl ref‘-i vücûdları rütbe-i vücûbe mevsûl olan ba‘zı fitne-kârân-ı serhaddi üslûb-i mergüb üzere tahvîf ve terhîb edüp lâkin tarafından emniyyeti meslûb olan mehâzilin rûz be-rûz âsâr-ı fitne ve fesâd-lan zuhûr ve bürûz ve bir vakt-i tengde rekîz-i zamirleri olan adâvet ve bağ-zâyı müşârün-ileyh hakkında i‘lân ve mukâbele-i a'dâda vâki4 böyle ser-hadd-i azimde def'i müte'assir ba‘zı hâdise zuhûr eyleyeceği ba'zı karâin-i hâliye ile nümâyân olup müşârün-ileyhi vukü'u mutasevver olan işbu gaileden himâye ve serhadd-i hâkânîyi ihtilâlden vikaye umûr-ı müstahsene ve lâzımeden olduğuna binâen müşârün-ileyhin azli ve Silistre veyâhud İsmail cânibi seraskerliğine nakli vâfir eyyâmdan berû tasmîm olunmuşidi. Efendi-i müşârün-ileyhin bâlâda zikr olunduğu üzere her taraf ile ülfeti olduğundan gayri Belgrad’da mukâta'atı  ve serhadlü ile âmîziş ve ihtilâtı olmağ-la Belgrad muhâfızhğı bâ-rütbe-i celîle-i vezâret tarafına tevcih ve inâyet buyurulmak müstasveb olup ancak Asitâne-i sa‘âdet’de ihsân-ı vezâret olunsa nâs ile olan mu'âmelâtı mânend-i mû-yi zengî müşevveş ve derhem ol-mağla tez elden fezleke-i hisâbı bulunmak müte'assir ve beş-altı mâha dek harekete mecâli olmayacağı dahi zâhir olduğundan Karışdıran menziline vâsıl olduğu gün Belgrad muhâfızhğı ile müşârün-ileyhe ihsân-ı vezâret olunup münhal olan çavuş-başılık hizmeti silâhdâr ağası Şehsuvar-zâde Hamdullah Bey-efendi’ye tevcih ve silâhdâr ağalığiyle dahi sâbıkâ mirahor-ı evvel olan Hüseyin Ağa’nm fi’l-cümle hâli terfih olundu. Muhâfız-ı sâbıkm me’mûriy-yet-i cedîdesi şimdiden ma'lûmu olmak lâzım gelse yerine kâimimakâm nasbiyle me’mûr olduğu cânibe hareket edeceği meczûm ve Belgrad’ın muhâ-fızdan hulüvvü nâ-münâsib olduğu dahi ma'lûm olup binâberîn halefi varıncaya dek müşârün-ileyh kemâ-fi’l-evvel Belgrad’da ârâm ve hizmet-i mu-hâfazaya kıyâm eylemesi ve sûret-i me’mûriyyetini ba'dehu tarafına ifhâm olunacağı zemininde tarafına hitâben emr-i âlî ısdâr ve mektûb-ı hazret-i sadâret-penâhî tisyâr olundu.
