Te’dîb ve gûşmâl-i aşâir-i Rişvan
Zikr olunan aşâirin öteden berû ricâl ü ebtâli ferâvân ve esbâb-ı sâ-mân ve cem'iyyetleri mükemmel ve gayr-i noksan olup bu refâhiyyet-i hâl merkumları girîve-gerd-i semt-i tuğyân ve vülât ve voyvodalarına inkıyâddan rû-gerdân etdiğine binâen sayf ü şitâda vâdi-i gavâyet ve şekâvete pâ-nihâde ve ebnâ-i sebili giriftâr-ı dâm-ı intihâb ve re‘âyâ ve zîr-destânın  em-âlini iğtisâb ve katı çok nüfûs itlâf ve ızâ‘a ve tüccâr ve sevdâ-gerâmn yollarını kat1 ile cevr ü zulmlerin aktâr-ı arza izâ‘a eylediklerinden gayri üzerlerine edası lâzım gelen mâl-i mîrîlerini edâda mümâtele ve ınâd ve verdikleri sûretde dahi mızrak uciyle cüz‘î şey teklifini i‘tiyâd ve ale’l-husûs mu-kaddemâ bir azîm İzmir kerbânını târâc ve Bağdad kadısını kati ile tekmîl-i tarîk istidrâc etmişler idi. Aşâir-i mezkûre bu hâl üzere terk olunduğu hâlde şâmilü’l-etrâf olan cevr ü i'tisâflan memleket-i Anadolu’yu tahrîb ve nebş-i izâr ve ta'addîleri zu‘afâ ve berâyâyı ızrâr ve ta'zîb eyleyeceği zâhir olmağla te’dîb ve gûşmâlleri ve el-yevm içlerinde mevcûd olup zikr olunan şekavet ve hasârete cesâret eden ma‘lûmü’l-esâmi eşhâsm ahz ü istîsâlleri ve fî-mâ-ba‘d bir mahall-i ma‘lûmda iskânlariyle bir râbıta-i kaviyye tahtına idhâlleri cezmen ve kat‘en matlûb-i hazret-i hilâfet-penâhî olduğuna binâen Anadolu’da vâki1 vüzerâ-i izâm ve mîrimîrân-ı kirâmm ekseri bu irâde-i sâmiyenin temşiyetine me’mûr ve her birine başka başka ısdâr-ı menşûr kılmmışidi. Aşâir-i mezkûre hâlâ Rakka vâlisi Vezîr Abdi Paşa ve Rişvân-zâde mîrimî-rân Ömer Paşa marifetleriyle Urban ovası demekle meşhûr olan mahalde ihâta ve tazyik ve memerr ü ma‘berleri şeddiyle pelâs-pâre iktidâr ve ru‘û-netleri temzîk olunup ıztırâb-ı tâmlarından nâşî hey’et-i mecmû’alariyle is-tislâm ve istîmân ve tahlîs-i cân sevdâsiyle taleb-i avf u ihsân etmeleriyle fî-ma-ba‘d hadlerini tecâvüzden hazer ve ebnâ-yi sebil ve fukara ve zu'afâya adem-i îsâl-i gezend ü zarar ile bir mahalde iskânı kabûl edüp  de-rûnlarmda olan elli nefer mikdârı eşkıyâyı i‘tâ ve zimmetlerinde olan dok-sansekiz senesi mîrîsini mâlikâne mutasarrıfı olan Rişvan-zâde Ömer Pa-şa’ya teslim ü edâ ve nehb eyledikleri İzmir kerbânmm emvâl-i kesîrelerine bedel olmak üzere cânib-i mîrîye bin beş yüz kise akçe vermek şurûtiyle is-tîmânları karîn-i hayyiz-i i‘tibâr ve kabûl ve bu şurûtun birinden nükûl et-memeleriyçün nezr-i girâne kat' olundukları müşârün-ileyh tarafından inhâ ve ta'ahhüd olunan emvâlden oymakların hisselerine isabet eden mâl tefrik olunduğuna binâen tahsili içün ve akçeye bedel verecekleri hayvanât ve eş-yânın revâcı olan mahallerde fürûht ve iştirâsiyçün vulât-ı etrâfa evâmir-i şerife istid'â olunmağla evâmir-i mezkûre ısdâr ve tisyâr olunup aşâir-i mez-kûrenin fî-mâ-ba‘d iktizâ eden nizâmları ve iskân olunacakları mahallin ta‘yîni ve müşârün-ileyhe ve ma'iyyetinde olan mîrimîrân ve şâir me’mûr-lara ikrâmiye nâmiyle verilüp bu def‘a taraflarından istîzân olunan ikiyüz ki-se akçenin ahz ü iğtinâm ve beynlerinde iktisâmı içün diğer emr-i âlî şeref-yâfte-i sudûr oldu. 
