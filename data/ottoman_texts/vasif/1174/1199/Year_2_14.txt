Hânden-i mevlid-i şerif
Şehr-i mezkûrun onikinci pazar günü istimâ‘-ı mevlid-i hazret-i nebevi zımnında şehriyâr-ı huceste-âsâr ve pâdişâh-ı sutûde-girdâr dâme-mahfûfen bi-avârifi’l-meliki’s-settâr hazretleri hîre-sâz-ı uyûn-ı e‘âdî olan âlây-i âdi ile Sultan Ahmed Hân câmi‘i şerifine kadim ve vücûdları mu‘tâd olan vüzerâ-yi izâm ve vücûh-ı ulemâ-yi kirâm ve şâir ricâl-i devlet-i ebed-kıyâm rikâb-ı kâmyâb-ı hüsrevânelerine mûlâzim olup kırâat-i mevlûd akabinde sarây-i dilârâ-yi mülûkânelerine tertîb-i mezkûr üzere avdet buyurdular.
