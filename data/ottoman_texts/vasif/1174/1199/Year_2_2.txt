Duhûl-i Donanma-yi hümâyûn
Sebte boğazının hâriç ve dâhilinde ba‘zı muhâlifîn merâkib ve sefâin tehyi’e ve tevfîr ve Bahr-i sefîd cânibine tesyîr ve alâ-rivâyetin ba‘zı cezâir ve sevâhil-i islâmiyyeye ve bâ-husûs Cezâyir ocağı tarafına su-i kasd niy-yet-i fâsidesinde olduklarını teşhir misillû evzâ’ları mesmû‘ olduğundan gayri müddet-i vâfireden berû Donanma-yi hümâyûn’un zehâb u iyâbı hemen adalar arası ve menâfi' husûlü mümkin olan mahallere münhasır olup Mora ve Girid verâlarmda devr ü güzâr olunarak zümre-i muhâlifîne irâet-i şev-ket-i devlet mülâhazasiyle sene-i sâlife baharında masârif-i kesite ve mü-himmât-i vefîre ile teçhiz ve tertîb ve kapudan paşa hazretleri ma'iyyetleriy-le tesrîb olunan Donanma-yi hümâyûn birkaç gün mukaddem avdet etmiş bulunduğuna binâen işbu sene-i cedide Muharreminin gurre-i garrası olan pazarertesi günü müşârünileyh hazretleri Yalı köşkü pîş-gâhmda âlây gös-terüp top şenliği eyledikden sonra  ber-mu‘tâd-ı kadîm huzûr-ı şeh-riyâr-i heft-iklîmde ilbâs-ı semmûr ile hâiz-i rehine-i iftihâr ve ma'iyyetinde olan kapudânân ve şâir ricâl-i Tersâne-i âmire kezâlik iktisâ-yi hila‘-ı fâhire ile nâil-i bülga-i mesâr ve istibşâr oldular.
