Azl-i Ağa-yi Yeniçeriyân
Dârüssaltanatü’l-aliyye’de mütemekkin olan tavâif-i inâs her hâlde mel-hûz-ı nigâh-ı emniyyet ve istînâs ve ser-âzâde-i gezend ü hirâs olmak pâdi-şâh-ı adâlet-esâs dâme-mâdâmü’n-nâs hazretlerinin kusvâ-yi irâde-i şâhâne ve müntehâ-yi metâlib-i mülûkâneleri olup fe-li-zâlike emr-i muhâfaza ve mu-hârese zevâbit ve rü’esânın gerden-bend-i ihtimâm ve gayretleri ve ref‘-i ta-sallut-ı işrâr vâcibe-i zimmet-i himmetleri kılınmak mukabelesinde her biri sâye-i Devlet-i aliyye’de nâil-i ni‘am-ı sehletü’l-husûl ve müddet-i kalîlede hâce-i bendergâh-ı servet ü gınâ ola-geldikleri ma‘lûm-ı ashâb-ı idrâk ve ukûl olduğu ve zikr olunan zâbitânm akdem ü a‘zamı yeniçeri ağaları olup fî-küll-i vakt ve hîn nehb ü yağma-yi emvâl-i nâs içün der-kemîn olan sür-râk ve şahâzîn gürûhundan beldeyi te’mîn ve tahtü’r-rimâd-ı fesâd pinhân olan nâr-ı zarar u hasâreti her bâr ihmâd ve teskîn-i illet-i gâile-i me’mûriyyet-leri iken yeniçeri ağası olan Yahya Ağa bu tafsîlâtdan gafil ve kendüye ki-râren ve mirâren vukü‘ ve sudûr bulan tenbîh ve te’kîdden zâhil olup vaktinde düzdân ve lusûs-ı mütekessir ve ehl-i ırz makûleleri bu takrîb ile mer‘ûbü’l-kulûb ve mutazaccır olduklarından gayri zikr olunan gürûh-ı mah-zûl vâfir dekâkîn ve buyûta fürce-yâb-ı duhûl ve emvâl-i halkı ahz ü gasb ile meşgûl oldukları ve bâ-husûs bundan akdem mecâlis-i müte'addidede ehl-i şûrânın istisvâb ve iğrâsiyle nizâmı menvî olan esâmeler maddesi henüz kale gelmemişiken mûmâ-ileyhin tehâlük ve belâdeti şuyû'-ı erâcîf ü ekâzibe bâdî  ve zâtında merkûz olan rehâvet ve adem-i dirâyet ikti-zâsiyle bundan böyle ağalıkdan ibkâ olunsa kendüden Devlet-i aliyye’ye nâ-fi* cüz’î ve külli bir hizmet zuhûr etmeyeceği teyakkunu azline sebeb-i âdi olup binâberîn işbu Cumâdel-ulânm dördüncü salı günü ağa-yi mûmâ-ileyh azl ü iclâ ve kul kethüdâsı olan Ahmed Ağa’ya ağalık hil*ati iksâ ve tarîkleri üzere silsile vâki* olup lâyıkı veçhile her biri sullem-i maksûda i*tilâ ile kesb-i merâtib-i ülyâ eylediler.
Tebdîl-i makâm-ı seraskerân-ı Sofya ve İsmail ve tevcîh-i Vidin ve eyâiet-i özi bâ-serasker-i cânib-i Silistre
Hâlâ İsmail cânibi seraskeri ve Rumeli vâlisi olan Vezir Abdi Paşa’nm Sofya’ya ve Sofya seraskeri ve Anadolu vâlisi olan Vezir İsmail Paşa’nm İsmail’e nakli mukaddemâ tasmîm olunup vakti geldikde mahalleri tebdil olunmak irâde buyurulmuşidi. Yevm-i mezkûrda ber-minvâl-i muharrer Abdi Paşa Sofya’ya ve İsmail Paşa İsmail’e el-yevm üzerlerinde olan mansıb-larınm ibkâsiyle serasker nasb olunup Silistre seraskeri Vezir Bekir Paşa’dan dahi me’mûr olduğu hatab-i cesîmde lede’l-lüzûm hidemât-ı mebrûre rû-nümâ olmayacağı bi’l-ihtiyâr mahsûs ve ma‘lûm olup binâen-aleyh müşâ-rün-ileyh Silistre seraskerliğinden azl olunup Vidin muhâfazasma ta'yîn ve Vidin muhâfızı olan Vezir Esseyyid Ahmed Paşa’ya Özi eyâleti tevcih olunup Silistre seraskerliğiyle dahi menşûr-ı i‘tibân tahliye ve tezyin olundu. .
Âmeden-i berîd-i kâfile-i hüccâc ve vııkü‘-ı meşveret ve azi-i emîr-i rekb-i Şâmî ve birâdereş ve nasb-ı Vezir Cezzâr Ahmed Paşa becâyeş ve Vezir Mikdâd Ahmed Paşa be-Trablus ve mîr-i mîrân Selim Paşa be-Sayda
Telsîm-i a‘tâb-ı Kâbe-i mükerreme ve takbîl-i südde-i Ravza-i mutah-hara niyyet-i hâlisesiyle beher sâl revâhil-i vecd ü hiyâm ve matâyâ-yi şevk u garâm ile müctâz-ı berârî-i hicâz ve tayy-kerde-i nişîb ü ferâz olan kâfile-i hüccâc-ı hidâyet-minhâcın sâlimen ve gânimen lâ nâdimen ve sadimen zihâb ü iyâbları ve hâr-i mugaylan-ı fecc-i amîk ve haseki’s-su‘dân-ı mekân-ı sa-hîk olan âzâr-ı eşrâr-ı a'râbdan dâmen âsûde-i itmi'nân olmaları hâdimü’l-Haremeynü’ş-şerifeyn ve hâmilü’l-buk‘ateyni’l-mübâreketeyn olan şehriyâr-ı pâk-tıynet ve pâdişâh-ı sâfi-akîdet hazretlerinin ahass-ı murâd-ı mâfi’l-fu’-ad-ı mülûkâne ve akdem-i merâm-ı muntazarü’l-husûl-i tâcdârâneleri ol-makdan nâşî bu sâl-i huceste-fâlde dahi emîr-i rekb-i hac olan Vezir Derviş Mehmed Paşa’nın kâffe-i müsted‘ayâtı müsâ‘ade-i aliyyeye makrûn ve bi’l-cümle mes’ûlâtı matlûbu üzere rû-nümûn olup reh-revân-ı vâdi-i Yesrîb ve Batha ve râhile-bendân-ı savb-ı Merve ve Safâ olanların selâmet-i hâlleriyle tahsîl-i esbâb-ı refâh ve âsâyişleri ber-nrinvâl-i muharrer müte'addid evâ-mir-i aliyye ile tenbîh ve te’kîd olunup mukaddemce îfâ-yi lâzıme-i fedâ jÂ'l jjj ai ve makâm-ı vâlâ-yi sadâretden dahi nesâyih-i mutazam-mmetü’l-iber kıhnup ol veçhile müşârün-ileyh Şam’dan fekk-i tınâb-ı ikâmet ve cânib-i Hicâz’a teveccüh ve azimet etmişidi. Ba‘de iskât-ı ferâizü’l-hac ahbâr-ı sârre-i  hüccâcı beher sâl îsâle me’mûr olan müjdeci-başı işbu şehr-i Rebi‘ül-evvel evâilinde vâsıl-ı Âsitâne-i sa‘âdet ve resm-i dî-rîn-i devlet üzere ibtidâ-yi emirde ağa-yi Dârüsa'âdetüş-şerîfe ile mülâki olup çi-gûnegî-i hâl-i hüccâcdan su’âl olundukda Şam vâlisinin fî-hadd-i zâtihi belâhat ve rehaveti ve idâre-i umûr-ı123 hâcda olan adem-i istitâ'a ve kudreti takribi ile tarîk-i hacda vâki' olup hüccâcm mesâbe-i kilârı belki me-dâr-ı inti'âş ve iktidârı olan kılâ'dan Hediyye-eşmesi ve Cehimin ve Tâbut-Kurusu karalarını eşkıyâ-yı urbân nehb ü tâlân ve bekçilerini kati ile iz-hâr-ı bagy u tuğyân eyledikleri ve meşâyih-i urbân surrelerimiz noksân verildiği hâlde gafil olmasınlar îhâmını hâvi Medine-i münevvere ahâlisine ir-sâl-i peyâm ve mîrü’l-hâc her menzilde haymesine kapanup hâl-i kavâfilden gafil ve hâb-ı nûşin ü istirâhate mâil olduğundan emvâl-i hüccâcm ekseri menhûb ve bu mülâbese ile hilâl-i tarîkde ve cümlesinin emniyyetleri mes-lûb ve sâl-i kabilde hacca azimet mümteni' olduğunu beyân ile etrâfa neşr-i mektûb eylediklerini ve Şam-ı şerife vusûllerinde a‘zam-ı levâzımdan olan çadırları hazz u baht-ı vârûn ve tâli‘-i nahs u bâzgûnî iktizâsiyle bilcümle sû-zân ve cerdenin bî-vakt ü ibbân hareketinden zehâir telef ve zâyi' ve ordu-yi hüccâca kaht u zaruret vâki' olup sene-i âtiyede hüccâcı kaldırmak nakden iki bin kise akçe tedârüküne ve matâyâ-yi hüccâc olan develerin akvâ-tı hisseti takribi ile kıllet üzere verilüp bu sebeble cimâle hüzâl târî  ve fî-mâ-ba‘d amelden kalup gelecek sene akalli on bin deve tedârükü emr-i zarûrî olduğundan gayri an-be-an vukü‘-ı fırsata nigerân olan Mehmed Hır-fân dahi vâlinin zabt-ı memleket ve hıfz-ı vilâyetde olan acz ü hayretini mü-şâhede birle ficâc-ı tecâvüz ve ta'addiye intihâc ve Hama ve nevâhîsini nehb ü târâc ve mütesellim ve âdemlerini kati ü iz'âc edüp ol havâlîden dahi emniyyet mün'adim ve münselib ve fukarâ ve zu'afâ bi’z-zarûre terk-i vatana müteheyyî ve müteehhib olduklarını ve Harb şeyhi Şeyh Mahmud Dev-let-i aliyye’ye sadâkat ve şerif tarafına husûmet etmekden nâşî hüccâcm her ne kadar mutazarrır olmaması husûsuna sa'y ü gayret eylediyse dahi mîrü’l-hac paşanın kıllet-i askerî ve dâiresinin perîşânlığı urbânm meşhûdu olup müdâfa'a fikrinden sâlim olarak istedikleri gibi ızrâr-ı hüccâca ictisâr ve bu hâlet inbi‘âs-ı şevk-i hırs u tama'larına külli rnedâr olup ma'âz-Allah sene-i âtiyyede bundan ziyâde124 zarar u fesâda ibtidâr edeceklerini müjdeci-başı merkum takrir ve ağa-yi müşârün-ileyh hazretleri tarafından takrîr-i mezkûr arz-ı huzûr-ı şehriyâr-ı kâmilü’ş-şu'ûr kılınup filvâki takrîr-i mezkûre nazaran emîr-i haccın vücûb-i azli zâhir olup ibkâsı müstelzim-i mahzûr-ı azîm ve vaktiyle muktedir ve müstakim bir vezîr-i sütûde-tedbîr mîr-haclığa takdim muktezâ-yi akl-ı selim olup vüzerâ-yi izâmm müştehir ve muktedirlerinden Sayda vâlisi Cezzâr Ahmed Paşa veyâhud Azm-zâdelerden biri cümle ittifâkiyle ihtiyâr ve Şam vâlisi nasb olunmak bâbmda hatt-ı hümâyûn-ı  kerâmet-meşhûn ısdâr buyuruldukdan sonra müjdeci-başı Bâbıâlî’-ye ihzâr ve istintak ve takrîr-i âhirinde mutabakat ve vifâk fehm olunduğundan gayri ahvâl-i hüccâca vâkıf ve Şam havâlisinin keyfiyyetine arif ba'zı kimesnelerden Şam vâlisinin gelecek sene bu hâl ile harekete kudreti ve adem-i kudret farz olunduğu hâlde vüzerâdan kangısı mîr-hachğa enseb olduğu istihbâr ve istiknâh olundukda ihtirâk-i hiyâm ve mahzûliyet-i cimâl ve bevâ‘is-i şâire ile müşârün-ileyhin ibkâ-yi emâreti hatar-ı azîmi mûcib olup azli ehemm ve Cezzâr Ahmed Paşa’nın miknet ve serveti ma'Iûm-ı âlem olduğundan gayri beyne’l-aşâir şecâ‘at-i müfritası ka’l-mislü’s-sâir olmağla akrânmdan imtiyâz ve rüchâniyyeti azher ve ebyen ve mîr-haclığı min-külli’l-vücûh müstahsen olduğun beyân ve şeyhü’l-harâmm hazînedârı Necâb Ahmed bu keyfiyyetleri tasdik ve mezâhib-i erba'a müftîleri Derviş Paşa gelecek sene imâretde bâkl kalır ise hatar u zarar mülâhazalariyle mahmil-bend-i azimet olan hüccâca emniyyet câiz olmaz deyû fetvâlar verdiklerini tefevvüh ve ihbâr ve müjdeci-başı kavl-i mezkûrda muvâfakat izhâr etmekle husûs-ı mezkûr mu‘azzamât-ı umûrdan olduğuna binâen esâtîn-i bünyân-ı saltanat ve erkân-ı kasr-ı müşeyyed-i devlet olan ulemâ ve ricâl ile meşveret ve iktizâsına göre bi’l-ittifâk nizâm ve temşiyeti verilmek içün şehr-i merkumun onaltmcı perşembe günü hâne-i fetvâ-penâhîde ehl-i şûrâ encümen-ârâ olup tarîk-i hacda vâki' olan hasâret ve hüccâca terettüb eden gûnâ-gûn mazarrat ve Derviş Paşa’da olan  fütûr ü rehâvet ve hıyâm ve me-bâliğ i'ânetine ihtiyâç ile bu mevsimde Devlet-i aliyye’ye hâsıl olacak sıklet ve dahi buna dâir olan keyfiyyât tafsil ü ıtnâb ve huzzârdan taleb-i re’y-i savâb olundukda Süleyman Feyzi Efendi kelâma bed ü mübâşeret ve Cezzâr’m hâlinden ve şâir vüzerânın adem-i kudret ve idâresinden bahs ile Receb-i şerife dek te’hîr-i maslahat olunup ba'dehû Canikli Ali Paşa nasb olunmak asveb olunduğun beyân ve kapudan paşa hazretleri mûmâ-ileyhin kavlini istihsân eyledikde sadrıazam hazretleri mukabele ve «mîr-haccm cümle mühimmatı hâzır olduğu sûretde Receb belki Ramazana dek maslahatm te’hîrinde123 be’s olmayup ancak mühimmâtm fıkdânı ve i‘ânet-i külliyyenin lüzûmu hasebiyle ta‘cîl ve te‘cîl-i maslahat ne makûle zarar u menfa‘at îcâb edeceğini mülâhaza ve ba'dehû ifâde lâzımdır» buyurduklarında reisülküttâb efendi cevâba ibtidâr ve «Ali Paşa’nm evleviyeti teslim olunduğu hâlde bile mîrîden akçe taleb eyleyeceği âşikardır» dedikde defterdar efendi akçenin tedârükü müşkil ve asîr ve mîrînin keyfiyyeti ma-lûm-ı sagîr ü kebîr olduğun işrâb akabinde şeyhülislâm efendi hazretleri kelâma şurû‘ ve «Ali Paşa ile istimzâc vukü‘iyle kabûl ve adem-i kabûl cihetleri ta‘ayyün edinceye dek zaman mürûr edüp fevt-i vakt ile tedârük-i mühimmât mümkin olmayacağı bedîhî olup Cezzâr misillû muktedir vezîre Şam’ın tevcihinde vücûh-ı menâfi* ve suhûlet ve bâ-husûs taleb-i i‘ânet ile mîrîye adem-i sıklet derkârdır» buyurduklarında Feyzi Efendi kemâfi’l-evvel Ali Paşa’yı  tervîc ve Cezzâr’a ba‘zı hâl isnâdiyle mu'âreze ve mübâheseyi tehyîc edüp sadrıazam hazretleri mukabele buyurup Ali Paşa’-nm ma'iyyetinde olan altı-yedi bin kadar asker olup Erzurum ve Karahisâr ve Trabzon ve havâlisi taht-i tasarruf ve idâresinde iken etrâf-ı mezkûrede baka ve istikrârından mahzûz ve ihtiyâr-ı külfet ile Şam’a azimeti gayr-i mel-hûz olduğundan fazla o kadar asker ile mahall-i ba'îdden nehdat ve Şam’a azimet zamana muhtaç ve havf-ı fevt-i vakt şâibeleri kalbde ihtilâç eylediğini beyân buyurduklarında mûmâ-ileyh kelâmını i‘âde ve müşârün-ileyh tarafından adem-i kabûl sûreti nümâyân olduğu hâlde isrâr ile mu‘âmeleyi sevk ü ifâde edüp Sadrıazam hazretleri «müşârün-ileyh cebr ü isrâr ile emânet-i haccı kabûl etse dahi birkaç defa mükâtebe ve mücâvebe vukû‘iyle kabûl eyleyeceği ve bu takrîb ile mevsim-i hac güzerân edeceğinden gayri ceffe’l-kalem cevâb vermesi dahi lâyihât-ı akliyyeden olup adem-i itâ‘at misillû tarafından bir vaz‘-ı nâ-ber-câ zûhûriyle madde-i münferide kabûl-i ta‘addüd ve hıfzen-li’l-nizâm derhâl çâresi görülmek lâbüd olup bu kadar mahzûrlar der-kâr iken isrâr abese iştigâl kabilinden olduğu âşikârdır» buyurdular. Kapudan paşa hazretleri dahi kelâma ibtidâr ve «Cezzâr’m men‘-i emaretinde kadir olduğu mertebe serd-i mukaddemât ile Ali Paşa’nm rüc-hâneyyetini iş*âr ve defter emîni efendi dahi müşârün-ileyhe kafâdar olup Cezzâr’dan şerîf-i Mekke’nin vahşetini ve Mısır mîr-haccmın vesvese ve haşyetini telmih ve Ali Paşa olmadığı sûretde sadr-ı sâbık Yeğen Mehmed Paşa hazretlerinin ehliyyet ve iktidârını tasrîh etdikde Ali Paşa  hu-sûsundan müterettib olan terâhî-zamân ve mahâzîr-i âhar tekrar beyân olunup Yeğen Paşa’nm adem-i kudreti ve Cezzâr’m fevka mâ-yutasavver esbâb-ı sâmân u serveti zâhir ve şerîf-i Mekke’nin tevahhuşu teslim olunsa bile Cezzâr’m fart-ı kuvveti sebebiyle cüz’î ve külli mahzûru müstelzem olmayacağı bahir olduğundan gayri Azm-zâdelerden dahi mukaddemâ müs-teş'ar olup kuvvetleri mefküd iken tarafından bir hâlet-i müstenkere zu-hûr etmemişidi» denildikde hemen Müftî-zâde Efendi kat‘-ı ser-rişte-i kelâm ve bu makûle ihtimâlât-ı akliyyeye nihâyet ve encâm olmadığın ifhâm ile mütevekkilen al-Allah Cezzâr'a tevcîh-i Şam olunması teşvik ve iğrâ ve hayır-hâhân-i Devlet-i aliyye’de eğerçi sûret-i muvâfakat hüveydâ oldu, ancak semâhatlû şeyhülislâm efendi hazretleri Ali Paşa ile istimzaç olunmak husûsunu der-miyân ve kabûl eylediği sûretde matlûb hâsıl olacağını beyân ve i‘tizârât-ı müveccehe ile isti‘fâsı zâhir oldukda fakat bu senelik Cezzâr’m mîr-hac nasb olunmasını istihsân edüp der-akab hülâsa-i ârâ-i ehl-i meşveret rikâb-ı kâmyâb-ı hüsrevâneye arz u telhis ve umûr-ı hüccâc te’hîr kabûl eder mevâddan olmayup teshilen li’l-maslaha mîr-hac bir an akdem ta'yîn ü tahsis ve tercih ü temyiz sâlim ani’l-garaz olarak vüzerâ-yi izâmm münâsib ve muktedirlerinden biri mîr-haclığa intihâb ve arz-ı rikâb-ı kâm-yâb olunmak ve Ali Paşa’ya mîr-hachğm inhisârı ittifâkîmidir yâhud ba'zın re’yimidir ve bu‘d-ı mesâfe takribi ile zamân mürûru ve özr îrâdı melhûz değilmidir?  ve Azm-zâdelerden birine verilse Esad Paşa’nın azlinde vâki* olan keyfiyyet hâtıra gelmez mi? deyû şeref-yâfte-i sudûr olan hatt-ı hümâyûn-ı şevket-makrûn126 semâhatlû efendi hazretlerine irâ’et olundukda fevt-i vakt mülâhazasiyle re’y-i evvelden udûl ve Cezzâr ve şâirlerin hâli hâricden tashih olunarak bir kaç gün zarfında hemen nizâmı verilmek lâzım idüğünü teslim eyleyerek irsâl eylediği şukka rikâb-ı müstetâb-ı hüsrevâneye merfû* ve mevsûl kılınup çünki Cezzâr’a meclis-i meşveretde karâr verilmedi. Ali Paşa’nın emâreti dahi ba'zı ilel zımnında câiz olmadığı ve Azm-zâdelerin müte‘allıklerinden ve işe yarar kethüdâlarından Şam havâlisinde kimse var mıdır? su’âlini hâvi tekrâr hatt-ı şerîf-i kerâmet-redîf sâdır oldukda havâli-i Şam’da umûr-ı hüccâcı müdîr-i sâhib-i re’y ü tedbîr olmadığından gayri Cezzâr’dan emâretin insirâfı mühimmât-ı hâccm vaktiyle te-dârük olunmamasına delâlet eyleyeceği ve müşârün-ileyhin Şam’a kurbiy-yeti ve bâ-husûs fart-ı kuvvet ü mikneti hasebiyle emâret-i Şam’ın inhisâr-ı akh ile tarafına tefvizi emr-i mahtûm ve adem-i istisvâb semtine zâhib olanların kelâmları şâibe-i garazdan âzâde olmayup birer sebebe mebnî olduğu meczûm ve müşârün-ileyhden bu âna dek isâ’ete müte'allik bir hareket-i nâ-mülâyim zuhûr etmediği dahi ma*lûm olduğundan fazla el-hâletü-hâzihi Feyzi Efendi dahi ityân olunan berâhîn-i müdellele ile mülzem olup müşârün-ileyhin mîr-haclığına velev bir senelik olsun kail ve Haşan Efendi’den gayri mu'ârız kalmadığı ve Ali Paşa’nm kapu-kethüdâsı ile husûs-ı mezkûr müzâkere olundukda mîr-hâclık  kuvvet-i mâliyyeye ve ale’l-husûs vakt ü hâle nazaran masârif-i külliyyeye mütevakkıf olup Ali Paşa mukaddemâ hasâret-zede olmak takribi ile mîr-haclık idâresinde meslûbü’l-iktidâr olduğundan gayri yâ isti'âne ve isticdâ veyâhud i'tizâr ve isti‘fâ hâletlerini îkâ‘a muztarr olmağla ta‘cîli ehemm olan maslahatın te’hîrine bâdi olacağı gayr-i hafi olduğun ifâde edüp bundan sonra kapudan paşa hazretlerinin dahi mîr-hachğa ehliyyet ve kudreti mezkûr ve taleb ü şevki dahi ma‘lûm-ı cumhûr olup müşârün-ileyhin kapudanhkdan infisâli vakt ü hâle nazaran münâsib olmadığından gayri Cezzâr ile olan nihânî mübâgazalarından Cezzâr’a vahşet târî ve mukaddemâ müşârün-ileyhe mîr-haclık münâsib görülmüşiken dahi bu mahzûr mûcib-i te’hîri olup bu mukaddemât-ı müselleme ve müber-hene ile Cezzâr’m mîr-hachğı cümlenin hülâsa-i intihâb ve ihtiyân ve surre emininden bu keyfiyyet mukaddemâ istihbâr olunduğuna binâen gerçi cevâbı gelecek kadar olmadı lâkin gelecek cevâbı müjdeciler ve şâir vâkıf-ı hâl olanların ahbârına muvâfık olacağı iştibâhdan ârî olduğu ve Cezzâr’m ka-pu-kethüdâsı bu esnâda Bâbıâlî’ye memhûr takrir verüp mazmûnunda müşârün-ileyhin bu defa tarafına vürûd eden tahrîrâtı mefhûmunda intifâ* gailesi ber-taraf12T olarak mahzâ dîn ü Devlet-i aliyye’ye hizmet irâdesiyle mîr-haclık talebinde olduğu ve zehâir ve levâzımât-ı şâire tedârüküne me-dâr olmak içün kethüdâsına Sayda tevcih olundukda mu'ayyen olan emvâl-i kilâr-ı  hacdan mâ'ada umûr-ı hac içün Devlet-i aliyye’den bir güne i'ânet istid'âsmda olmayacağını ve hüccâcı bi-meşiyyeti’l-lâhi te'âlâ âmi-nen ve sâlimen götürüp getürmek ve urbânın surrelerini vaktiyle tamâmen verüp hüccâca zarûret çekdürmemek ve Trablus irâde-i Devlet-i aliyye’ye ta'lîk olunup münâsibine tevcih olunmak husûsları münderic olduğun inhâ etmekle keyfiyyât-ı mezkûre yine rikâb-ı hümâyûna arz u telhis ve Cezzâr’m emâretinde ittifâk-ı nâş bulunduğu tekrâr telhîş128 olundukda minvâl-i muharrer üzere amel olunmak bâbmda hatt-ı şerîf-i mehâbet-rîz sudûr olup işbu Cumâdel-ûlânın gurre-i garrâsı olan mübârek sebt günü ihtiyâr olunan sâ‘at-i sa‘idde mîr-haclık müşârün-ileyh Vezîr Cezzâr Ahmed Paşa’ya ve Sayda eyâleti kethüdâsı mîrimîrân-ı kirâmdan Selim Paşa’ya ve Trablus-Şam ile Çerde başbuğluğu Vezîr Mikdâd Ahmed Paşa’ya tevcih olundu.
