Beyân-ı keyfiyyet-i mîr-hacc-ı Mısır
Medîne-i münevvere i-'l! j İyi Msükkânın akvât-ı yevmiy-yelerine medâr olup ez-kadîm Mısır cânibinden tertîb ve tesrîbi mu'tad olan
gılâl ve cerâyâ ve ale’l-husûs Muradiye ve Deşîşe ve Hasekiye ve evkâf-ı sâireden tahsis olunan vâridât-ı mu'ayyene ve vezâif-i mukannene birkaç seneden berû Medine-i münevvere’ye vürûd eylemediğinden gayri Mısır mîr-haccı Mustafa Bey geçen sene lâzımü’l-edâ olan surrenin siilsii mikdârını i‘tâ ve sülsânını edâ edemeyüp Mısır’a vardığı gibi bahren irsâl etmek ta‘ah-hüdiyle deyn-i bâkiye vefâ eyleyecek kadar eşyâ alâ-tarîki’r-rehn hücre-i mu‘attaraya vaz‘ edüp ahâli bu takrîb ile irzâ ve merkum ahdine vefâ etmediğinden kat‘-ı nazar bu sene-i mübârekede râhile-i kaille ile Mısır’dan hareket ve Kâbe-i miikerreme’ye azimet ve avdeti esnâsmda illet-i sâlifeye binâen Medine-i münevvere’ye uğramaksızm nısf-ı tarîkdan cânib-i Mısır’a şi-tâb ü sür'at edüp ma‘iyyetinde olan Mısır hüccâcmı ziyâret-i Ravza-i mu-tahhara’dan mahrûm ve Medine ahâlisine geçen seneden bâkî meblağı ve bu sene edâsı lâzım gelen mu‘ayyenât ve vezâifi edâ etmediği hasebiyle cümlesini mağlûb-i dest-i muzâyaka ve gumûm eylediği bu defa nüccâb yediyle vâ-rid olan tahrîrâtdan ma‘lûm ve bu ihânet ve hıyânetin bir târîhde bürûz u vukü‘u mütetalli‘ân-ı ahvâl-i âlemin mesmû'u olmayup mîr-i mezkûrun re-dâet-i asliyye ve habâset-i fıtriyyesi iktizâsı olduğu meczûm olmağla gerek mîr-hacc-ı merkumun ihâneti ve gerek mahrûse-i Mısır’da tefer'un eden ümerânın irsâl-i mu‘ayyenâtda olan müsâmaha ve hıyânetleri keyfiyyeti ni-zâm-ı Haremeyn-i şerifeyn’in ihtilâlini îcâb ve leyi ü nehâr merkez-i hizmet-de pâ-bercâ-yi istikrâr olan hademeye bâ‘is-i kaviyy-i halecân ve ıztırâb olduğu ihbârı müheyyic-i şefekat ve hamiyyet-i tâcdârî ve muharrik-i ırk-ı merhamet-i devlet-i şehriyârî olup ber-minvâl-i muharrer geçen seneden bâkî ve bu sene-i mübârekede aslâ verilmeyüp tamâmca der-zimmet kalan ve defter-i cevâbî ve takâ‘üd mûcibince mu'ayyen olan cem'an iki yük129 elliiki bin beşyüz guruşun tahsili ve Hârem-i şerif levâzımâtmdan revgan-ı zeyt ve şem‘-i asel ve kandil ve hasır ve şâirin ba‘s u tesbîli ve ta‘mîr-i Haremeyn-i şerifeyn içün havâle olunan meblağın îsâliyle sene-i âtiyenin tedârükâtı şimdiden görülüp bilâ-kusûr tertîb ve tekmili hâlâ Mısır vâlisi sadr-ı esbak Yeğen Mehmed Paşa hazretlerine ve Mısır kadısı ve şeyhü’l-beled ve mîr-hac ve defterdâr ve şâire hitaben mü’ekked ve müşedded emr-i lâzımü’l-imtisâl ısdâr buyurulup müşârün-ileyh mevâdd-ı mezkûrenin pezîrâ-yi tem-şiyetini kendünün bi’n-nefs Mısır’a duhûlüne ta‘lîk etmeyüp bundan akdem tevcîh-i fermânmı îsâle me’mûr Dergâh-ı âlî kapucu basılarından Çakırcı-başı Mehmed Emin Ağa’yı İskenderiye’ye çıkdığı gibi Mısır’a irsâl ve ten-bîhât-ı mülûkiyyenin infâz ve icrâsma sa‘y-i bî-hemâl etmek ve bundan sonra bu umûr-ı lâzımetü’l-i'tinâda ümerâ-yi Mısrıyye tarafından kemâkân tehâvün ve kusûr zuhûr eyler ise pençe-i saht-gîr-i pâdişâhîden girîbân-ı hayâtlarını tahlîs edemiyeceklerini ifâde ve iş'âr eylemesi emr ü fermân buyuruldu.
