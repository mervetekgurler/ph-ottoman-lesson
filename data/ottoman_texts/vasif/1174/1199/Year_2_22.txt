Firâr-ı konsolos-ı Sinob
Moskovlu tarafından ısrâr ve ibrâm ile bundan akdem Sinob’a konsolos nasb olunup belde-i mezkûre sükkânı şimdiye dek memleketlerinde konsolos görmediklerine binâen izhâr-ı tevahhuş ve teneffür ve konsolos levazımından olan bayrak ve şâir keyfiyyetler vukü‘u kendülere bâ‘is-i halecân-ı derûn u tazaccur olmağla ber-muktezâ-yi gayret bu hâlâta adem-i tahammül ile mi-yânelerinde ba‘zı güne şikâk u nizâ‘ tekevvün edüp Moskov elçisi istid'âsiy-le def‘-i şikâk u nizâ' ve muktezâ-yi uhûd üzere hareket olunmak bâbmda bundan akdem emr-i130 cihân-mutâ‘ ısdar ve ocakdan mübâşir ta'yîn ve ih-zâr ve Sinob, Kastomoni sancağı mülhâkatmdan olup  livâ-i mezkûre kapudan-ı deryâ Vezir Gazi Haşan Paşa hazretlerinin ber-vech-i mâlikâne uhdesinden olmakdan nâşî tarafından dahi mukaddem mübâşir terfik ve tesyîr olunmuşidi. Sinob’da minvâl-i muharrer üzere vukü‘ bulan kîl u kâl-i nâs konsolosa bâ‘is-i vesvese vü hirâs olup iskelesinden mevcûd bir kıt‘a Rusya sefinesine suvâr ve Kırım cânibine güzâr ve ba'dehu berren Âsitâne-i sa'âdet’e gelüp hânesinde terk eylediği emvâliyle firarı esnâsmda râkib olduğu sefinenin ihrâc etdiği hamûlesini muhâfaza bâbmda Rusya elçisi istid*-â-yi inâyet etmekle eşyâ-yi mezkûrenin muhâfazası ve mukaddemâ sâdır olan emr-i âlinin infâziyçün isti‘câl sürerinde diğer fermân-ı âlî-şân ısdâr olunup irsâl olunmakda iken Rusya elçisi Sinob maddesiyçün reisülküttâb efendi ile mülâkât iltimâsmda olduğunu tercümânı ifâde ve mülakata ta‘-alluk-ı irâde hesebiyle işbu Rebi‘ül-ewelin selhi131 perşembe günü efen-di-i mûmâ-ileyhin konağmda Rusya elçisi mesfûr ile mükâleme olunup Sinob maddesini mersûm i‘zâm ye vukü'u mugâyir-i şurût olduğunu ifhâm ve Rusyalu’yu irzâ kasdiyle nizâ‘ ü şikâka bâ‘is olan kadı ve müfti ve ciz-yedârm cezâları tertibini iddi‘â ve ibrâm edüp reis efendi dahi Devlet-i aliyye düvel-i nasâra ile akd ü temhîd eylediği şurût u uhûdun muhâfazasma ve mûcib-i tezelzül-i safvet olur esbâb ve ilelin indifâ'ına ale’d-devâm ihtimâm üzere olduğundan bu vak'anın hîn-i hudûsunda kaziyyede medhali olanlar lâyıkları  üzere te’dîb ve hilâf-ı şurût harekete cesâret edenler tah-vîf ve terhîb olunmak bâbmda ve kadı ve müfti bulunan zevât avamm-ı nâs misillû olmadıklarından gayri efrâd-ı beşeriyyeden birinin cürmü ta'ayyün etse bile ıslâh ve ta’zîrleri şânlarına göre olmak ve her devletin bir kaide ve kânûnu olup muhâfazasma i'tibâr etmek mûcibât-ı umûrdan olduğun îzâh ve tebyîn eyledikde tertîb-i ceza sadedinden mesfûr nükûl edüp bir nevi* te’dîb îkâ‘mda ısrâr ve bu ticâret maddesinin intizâmı devletin aksâ-yi meramı olduğun iş‘âr ve bu def'a bunlar te’dîb olunmadıkları sûretde konsoloslarının ikâmet eyledikleri sair bilâda bu halet sârî olup şurût-ı mu'âhedenin ihtilâl kabûliyle bir dahi iltiyâmı müşkil ve belki miyânede rüsûh bulan saf-vet zâil ve muzmahill olacağını sarâhaten îrâd etdikde konsolosun firârı kendi ihtiyâriyle olup ba*zı güne kil u kâl hudûs etdi ise dahi ahâli bu bâbda ma*zûr ve bu âna dek konsolos görmediklerinden gayri konsolosluk levâzı-mmdan olarak an-asıl meşhûd ve ma*lûmları olmayan ba‘zı hâlât-ı müsten-kirenin rü’yetinden mütevahhiş olsalar dahi emr-i ba'îd olmadığı gayr-i mes-tûrdur. Kaldı ki istid‘â olunan kadı ve müfti ve cizyedârın te’dîbleri şer‘-i şerif ve kânûn-ı münîfin mesâğı derecesi icrâ olunmakda Devlet-i aliyye’nin müsâ'adesi derkârdır, denildikde hayli mu‘âreze ve münâkaşadan sonra konsolosunun zâyi* olan eşyâsmm tahsili ile te’dîbleri lâzım olan kimesneleri te’dîbden sonra bir müte‘ayyin kimesne konsolosa terfik olunup kemâkân Sinob’da îvâ olunmak  ve şâir müste’min konsoloslarına Devlet-i aliyye’nin müsâ‘adesi olan umûr bunlarda dahi câri olup bayrak ve nişân ve mesken ve âdemlerine bî-vech ta‘arruz olunmamak zemininde devletine ir-sâl etmek üzere reis efendi tarafından bir kıta takrir istid'â ve lede’l-istîzân zikr olunan takrir yazılup yedine i*tâ olundukdan sonra bâ-işâret-i hazret-i şeyhülislâmî mugâyir-i uhûd hareket eden Sinob kadısı azl ve Bursa’ya nefy ve müfti dahi fetvâdan hacr ve Kastomoni’ye alâ-tarîki’n-nefy tesrîb ve ciz-yedâr dahi te’dîb olundu.
