Zikr-i istigâse-i hâkim-i memleket-i Melibar
Memâlik-i Hindiyyenin aksâ-yi akâlim-i berriyyesinden Bahr-i muhît-i Hind’de Seylan cezîre[si] mukabilinde vâki* Melibar ikliminde hâkime olan
Bibi Sultan tarafından bu def'a Asitâne-i sa'âdet’e tahrîrât vürûd edüp maz-mûnunda Melibar bilâdında Şekrut Fermas nâmında bir melik-i hûş-mend olup bi‘set-i hazret-i fahrü’l-mürselînden mukaddem mu‘cize-i inşikâk-ı kamerî vâkı'asında rü’yet ve envâr-ı sâtı‘a-i nübüvvet münteşir-i çâr-cihet  olduğu hînde nefsini çirk-i şirkden tathîre niyyet edüp Mekke-i mü-kerreme’ye vusûl ve huzûr-ı risâlet-penâhîde kıyâm u müsûl ve dâire-i fâ-hire-i islâma duhûl akabinde memleketine avdet ve esnâ-yi râhda vâki' olup bilâd-ı Arabda Zıfar nâm memleketde âzim-i dâr-ı âhiret olup el’ân hâki-me-i Melibar olan Bibi Sultan zikr olunan melikin akrabâ ve veresesinden olup ol havâlide olan ehl-i islâma hâkim ve bu âna gelince memleket ü hükümet ve emr-i diyânet ve şeri‘atleri tagayyür ü tebeddülden sâlim iken dok-sanyedi senesinde abede-i nâr olan küffâr üzerlerine gelüp bir sene kadar mi-yânelerinde ceng ü peykâr der-kâr ve avn-i hazret-i kahhâr ile zümre-i mu-vahhidîn mansûr ve muzaffer ve küffâr-ı mecûs makhûr ve müdemmer ve memleketleri musahhar oldukdan bir sene sonra kefere-i mesfûre İngilizlü’-den intişâr ve ittihâdları kuvvetlerine medar olarak müslimîn üzerine muhâ-ceme ve âğâz-ı muhârebe ve müsâdeme etmeleriyle tarafeynden halk-ı kesir telef ve zâyi‘ ve zümre-i muvahhidîne isâbet-i ayn vâki1 olup bir kal‘a-i kebîreyi küffâr zabt u istishâb ve derûnunda olan ehl-i islâma âmân Flâşından sonra nakz-i ahdi irtikâb ve emvâl-i nâsı intihâb ve şâir husûne itâle-i iyâdî-i hırs u âz ve ekserini zabt ile îkâ‘-ı kâr-ı nâ-sâz eylediklerinden gayri hâkime-i müşârün-ileyhâyı birkaç gün kal‘a-bend ve kâffe-i emvâli nehb olunmuşiken vâfir şey talebiyle iz‘âc ve derd-mend eyledikleri ve el’ân İn-gilizlü’nün taht-ı tagallüb ve zîr-i hükümet ve tasallutlarında muhân ve recâ-mend-i avn-i hazret-i sübhân ve hâstekâr-ı meded-i devlet-i ebed-bünyân oldukları ve ezmân-ı sâlifede mülûk-ı Melibâr a‘dâ-yi dînden rencide ve dil-âzâr  olduklarında Devlet-i aliyye’den istimdâd ve Devlet-i aliyye dahi i‘ânet ve imdâd ede-geldikleri mesbûk olup hattâ Sultân Murad aleyhi rahmeten Rabbü’l-ibâd hazretleri vaktinde olan imdâd sebebiyle küffâra gâ-lib ve el’ân sâbıkı misillû imdâd-ı halîfe-i rû-yi zemin ve i‘ânet-i pâdişâh-ı İskender temkine tâlib olduklarından gayri İngiliz kralına keyfiyyet cânib-i saltanat-ı aliyyeden132 mahsûs tahrîr ve Melibar ikliminden İngilizlü’nün ahz eyledikleri husûn u kılâ‘ ve emlâk u zıyâ‘ı ve hüccâc-ı Hindi nakl içün i‘dâd olunup bu defa mesfûrların mazbûtu olan sefâin istirdâd olunmak tazar-ru'âtı dere ü tastır olunmuş Melibar iklimi hâkimesi olan müşârün-ileyhâ Sultan Ali Raca’nın hemşiresi olup karındaşının vefâtmda makamına câlis ve memleket-i mezkûrede bulunan ahâli kudûmiyle müste’nis olup gerek bi-râderinin hayâtında ve gerek müşârün-ileyhânın vaktinde İngilizlü’den şi-
kâyet-nâmeleri vârid oldukda bir kaç kıt*a top ve vech-i âhar ile mukaddemâ i'ânet olunmuşidi. Ancak Melibar ülkesi minvâl-i muharrer üzere Seylan ceziresi mukabilinde vâki* bir memleket olup memâlik-i mahrûse-i pâdişâhî ile Melibar bilâdı beyninde memâlik-i Acem ve memâlik-i Hind misillû katı çok hâkim-i mutasaltm ve müstakillin memleketleri olduğundan gayri memleket-i mezbûre bahr-i Süveyş hâricinde bahr-i Muhit Yemen ve Acem ve Hind gibi bihâr-ı azîmenin mâverâsında olduğu ma'lûm olmakdan nâşî taraf-ı saltanat-ı seniyyeden kendülere bahrî ve berrî i‘ânetin imkân-ı adîsi olmadığı zâhir ve Şeydi Ali kapudan ol tarafa azimeti esnâsmda henüz Hürmüz  boğazından çıkar-çıkmaz ne vartalara giriftar olduğu mesbût-ı bütün defâtir-i vekâyi* olduğundan gayri İngiliz elçisine keyfiyyet-i mezkû.-renin ifâdesinde dahi vakt ü hâl iktizâsına göre fâide melhûz olmayup şimdilik alâ-hâlihi terk olunmak gerçi ehven olup ancak hâkime-i müşârün-ileyhâ ehl-i islâmdan olup Devlet-i aliyye’den temennî-i avn ü nusret eylediğine binâen recâsma adem-i müsâ'ade mugâyir-i rüsûm-ı cihândârî ve mü-nâfî-i levâzım-ı mürüvvet ve gayretkârî olduğu zâhir olmağla lâ-cerem im-dâdın imkânı var mıdır? deyû o havâlinin keyfiyyet ve ahvâline tânunü’l-vuküf olan Bağdad ve Basra vâlisine makâm-ı sadâretden mufassal kâime tahrîr olundu.
