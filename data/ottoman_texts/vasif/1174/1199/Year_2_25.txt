Su’-i kasd-ı kefere-i Portekiz be-sevâlıil-i Hicâziyye
Portekiz keferesinin an-asıl mukîm oldukları memleket Sebte boğazının cânib-i yemininde İspanya miyânesinde vâki* ve tâife-i efrencin medâr-ı ta‘ayyüşleri ancak madde-i ticârete münhasır olduğu mütevâtir ve şâyi* olduğuna binâen leyi ü nehâr tavâif-i mezkûre idâre-i perkâr-ı efkâr ve ih-tirâ‘-i etvâr-i hiyel-âsâr eyleyerek teksîr-i menâfi* ve tahsîl-i meclûbât ve bazâyi* etmek içün gûnâ-gûn mehâlik ve mehâvife iktihâm ve envâ* ir-tikâbât-ı mekrûheyi kabûl ve iltizâm eyledikleri zâhirdir. İkiyüz sene mukaddem Portekiz taifesi mahall-i merkümdan techîz-i sefâin ve merâkib ve Bahr-i Muhît-i Marakeş ve Cezâyir, Kanarya ve Akburun önlerinden şemsin Cedy burcunda olduğu vakitler Bahr-i Gine’yi güzârdan sonra harâreti tâkat-güzâr olan hatt-ı istivânın tahtından Sudan iklimini ve Cibâl-i kamer’i dolaşarak bahr-i Kafare’den Ümid burnunu geçüp bahr-i Zencibâr  ve Bâb-ı Mendeb ve sevâhil-i Habeş ve Yemen önlerinden mürûr ve akâlîm-i Hindiyyeden vâfir mahallere gerek Portekiz ve gerek İngiliz ve gerek Françe küffârı envâ* hiyel ile istilâları ma‘lûm ve meşhûr olup bu esnâda zikr olunan Portekiz kaferesi tevsî‘-i dâire-i ma‘işet fikr-i bâtıliyle sevâhil-i Hicâziyyeye su’-i kasd niyyetinde olup donanma tertîb eyleyeceği şuyû‘ bulduğuna binâen haberin sıdk u kizbe her ne kadar ihtimâli var ise dahi sevâhilin istihkâmı ri‘âyet-i levâzım-ı ihtiyâtdan ma‘dûd ve me’mûr-ları vakt ü zamân mürûrundan evvel îkaz etmek husûsunun nef‘ ü fâidesi in-de’l-ukalâ melhûz ve meşhûd olduğuna binâen Basra körfezinde vâki‘ olup Devlet-i aliyye zabt ve hükmünde olan sevâhil ve iskeleleri hıfz u hirâset etmek bâbında Bağdad vâlisine ve Süveyş iskelesinin te’mîni içün Mısır vâ-lisine ve şeyhü’l-beledine ve Şam vâlisi inşâ-Allahü te'âlâ bu sâl-i huceste-fâlde kâfile-i hacc ile Mekke-i mükerreme’ye vusûlünde Cidde vâlisi ve şerif hazretleri ve şâir erbâb-ı vukuf ile Cidde-i ma‘mûrenin esbâb-ı muhâfa-zasını müşâvere ve müzâkere edüp iktizâ eden tedâbîr-i lâzımeyi icrâ ve Şam’dan azimetinde âdetden zâid top ve cebehâne ve ba‘zı levâzım ma‘an istishâb edüp tez elden istihkâmı muktezî olduğu hâlde müstashabı olan mühimmâtdan lüzûmu kadarını ifrâz ve Cidde’ye îsâl ve ba‘dehû ne lâzım olur ise tahkik etdikden sonra arz u tahrîr etmek bâbında başka başka evâ-mir ve makâm-ı sadâretden tahrîrât-ı mü’ekkede tahrîr ve irsâl olundu, ve Basra’nın bir müddetden berü ihtilâli hasebiyle nizâmı elzem ve bâ-husûs  muhâfazasiyçün sefâinin vücûdu ehemm olduğuna binâen bundan akdem Basra’da mukîm İngiltere balyosu marifetiyle İngilterelü’den altı aded sefâinin i'mâli irâde olunup elli bin guruş bahâları dahi verilmişidi, tâife-i merkûme cânibinden mukaddemâ bir kıt‘a ve bu def‘a dahi ikişer direkli şapar ta‘bîr olunur iki kıt'a vürûd eylediği ve nefs-i Bağdad’da dahi bir kıt'a baştarde ve bir kıt‘a kebîr şapar ve bunlardan gayri birkaç kıt‘a se-fâin müşârün-ileyh marifetiyle inşâ olunmuş olmağla gerek müşârün-ileyhin inşâ etdiği ve gerek İngilizlü marifetiyle el-yevm hâzır olan üç kıt‘a sefâin muhâfazaya kâfî olduğun Bağdad vâlisi müşârün-ileyh bu defa mahsûs tah-rîrâtiyle ifâde etmekle havâdis-i merkümenin şuyû‘u esnâsında Basra körfezinde zikr olunan sefâinin hâzır ve âmâde bulunması ittifâkiyyât-ı hasene-den olduğu bî-iştibâhdır, kaldı ki Cidde’nin bu senelik ancak bu veçhile nizâm ve istihkâmı mümkin olup Cidde vâlisi Vezîr Elhac Mustafa Paşa vusûlünde kafanın ta‘mîri ve top ve mühimmât-ı kâfiyyenin tanzîmi husûsuna ne veçhile ikdâm ü himmet olunmaludur, avdet-i hacda arz edüp ta‘mîr-i kafa pek ehemm görüldüğü hâlde ta‘mîre mübâşeret olunup tekmîl oluncaya dek toprakdan kafa yapmak ve hac ordusundan minvâl-i muharrer üzere top ve mühimmât almak husûsları dahi mü’ekkeden Cidde vâlisine ve emr-i muhâfazada müşârün-ileyh ile yek-sâk-ı ittifâk olmak zımnmda şerîf hazretlerine evâmir-i aliyye ısdâr olundu.
