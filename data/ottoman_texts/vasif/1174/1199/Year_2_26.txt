İhrâc-ı mevâcib
İşbu şehr-i Cumâdel-âhirenin onsekizinci günü kul tâifesinin bir kist mevâcibleri hazîne-i hümâyûn’dan ifrâz ve mu'tâd üzere Kubbe altı’nda ocakluya tevzî‘ ve taksim olundu. 
Zikr-i azl-i Sadnazam Hâmid Halil133 Paşa ve sadâret-i Ali Paşa ve Kâimimakâmi-i Kapudan-ı derya Vezir Gazi Haşan Paşa
Sadrıazam-ı müşârün-ileyh hazretleri ikibuçuk seneye karîb mühr-i hümâyûnu hâmil ve bu esnâda kevkeb-i rahşân-ı ikbâli âfil olup ayn-i i‘tibâr-ı mülûkâneden sâkıt ve evc-i rif‘atden hazîz-i tenezzüle hâbit olduğuna binâen işbu Cumâdel-ulânın yirminci perşembe günü mirahor-ı evvel Abdi Bey vâ-sıtasiyle müşârün-ileyhden mühr-i hümâyûn ahz olunup Balıkhâne’ye îsâl ve birkaç sâ‘at mürûrunda bi-tarîki’n-nefy Gelibolu cânibine irsâl ve sadnazam hazretleri gelinceye dek vâki‘ olan umûr-ı Devlet-i aliyye’yi rü’yet etmek bâbında hâlâ kapudan-ı deryâ olan Vezir Gazi134 Haşan Paşa kâimi-makâm nasbiyle ibcâl olunup müşârün-ileyhin sebeb-i azli ma‘lûm olmak içün şeref-yâfte-i sudûr olan hatt-ı hümâyûn-ı mehâbet-makrûnun sûreti işbu mahalle sebt olundu.
