Sûret-i Hatt-ı hümâyûn
Sen ki kapudan-ı deryâ ve kâinrimakâm-ı sadâret-î uzmâ vezirim Gazi Haşan Paşa’sın seni selâm-ı şâhânemle teşrif eylediğimden sonra ma'lûmun ola ki veziriazam Halil135 Paşa ocaklu kullarımın hayatda olanlarıma esâme husûsu ve ba‘zı nâ-hemvâr harekât ü sekenâtı tab‘-ı şâhâneme helecân verdiğinden azli iktizâ etmekle hâlâ Özi muhâfızı olup Haleb vâlisi Hazinedâr Ali Paşa taşra ve serhadler ahvâline vâkıf ve sefer ü hazarda gayret-i dînî olduğu nezd-i mülûkânemde ma‘lûm-ı hümâyûnum olduğundan nâşî mühr-i sadâretim irsaliyle vekâlet-i mutlakam hizmetine ta'yîn eylediğime binâen bi-mennihi te‘âlâ gelüp dâhil oluncaya dek kâimimakâmlık vechiyle idâre-i umûr-ı ibâd içün sen kâimimakâm ta'yîn olunmuşsundur. İmdî göreyim seni hayır-hâhân-ı  devlet ve vükelâ-yi saltanat-ı seniyyemle bi’l-ittifak kâffe-i umûr-ı mühimme-i Devlet-i aliyyeme ihtimâm ve rikâb-ı hümâyûnuma arz u i'lâmı muktazî husûsları i‘lâm ederek kat'en bir madde ve masâlih-i ibâddan bir maslahat mu'attal kalmamasına iktizâ-yi gayret ve sadâkatiniz üzere me’mûl-i hümâyûnumdan ziyâde dikkat ve bezl-i kudret ve vus‘ u takat eylesin. Hüdâ-yi lem-yezel her kim ki niyyet-i hayr ile dîn ü devletim hizmetine kıyam u ikdâm eder ise dâreynde mes'ûd ve makbûl eyleye, âmîn. JllalJI Lll ^'1
Hâlâ Haleb vâlisi ve Özi muhâfızı olan vezîr-i adîmü’n-nazîr devletlû Ali Paşa hazretleri fi’l-hakîka vüzerâ-yi izâmın kudemâsından ve germ ü serd-i rüzgârı tecrübe etmiş vulât-ı zafer-intimâsından olup ahvâl-i sefer ü cenge kemâ-yenbagî vuküf u ıttılâ'ı ve katı çok eyâlât ve elviyeye vâli ve mutasarrıf olmak takribi ile vedî‘a’t-tullah olan fukarâ ve zu‘afânm ahvâline ve emniyyet ve rahatlarının bevâ'is ve esbâbı bulunmasına mücidd ve sâ‘y olduğundan gayri salâh-ı hâl ve takvâsı ve tahâret-i zeyl ve sahâsı ma‘lûm-i cihâniyân ve sâye-endâz-ı adi ü dâd olduğu bilâdda hüsn-i sülük ve ftidâlin-den nâşî bi’l-cümle ahâli âsûde-nişîn-i mazalle-i emn ü âmân ve bu âna dek hakkında ferd-i âferîdeden bess-i şekvâ hâletleri zuhûr etmediği nümâyân olup bâ-husûs seferler esnâsında Özi kakası misillû bir serhadd-i cesîmi as-ker-i kalîl ile a‘dâ-yi dînden muhâfaza ve birkaç defa düşman hücûmunda şîrâne ve dilîrâne mübâreze edüp katı çok müşrikini tuğme-i şemşîr-i kahr u kin ve îsâl-i dereke-i Siccîn  edüp gazi ve mücâhid mütemekkin ve zâhid bir vezîr-i tevekkül-pîşe ve hayr-endîşe olduğu nezd-i ferd-i hazret-i hilâfet-penâhîde ma'lûm ve meczûm olmağla ehass-ı metâlib-i vüzerâ-yi izâm ve e‘azz-ı me’ârib-i vükelâ-yi kirâm olan mühr-i hümâyûn silâhdâr-ı hazret-i şehriyârî vesâtatiyle müşârün-ileyh tarafına irsâl olunup kudûm-ı meyme-net-lüzûmlarma dek deryâ kapudânı olan Vezîr Gazi Haşan Paşa hazretleri kâimimakâm nasb olundu. 5^Jta-, j Oul—»II «&lt;*V «il J»-«1—
Sâniha: Merâtib-i mülûkiyye ve menâsıb-ı aliyye-i sultâniyyenin eşref ü a'lâsı ve izz ü rif‘at-i hükümetin gâyet-i müntehâsı vezâret olup hakâyık-ı umûrdan bahs eden ulemâ-yi hikmet-bîn bunun üzerine ittifâk etdiler ki cemî‘ devletin nizâm-ı hâline sebeb olan merâtib-i erba'a erbâbmm ahvâline bi’z-zât takayyüd sâhib-i saltanatı işgal ve evkatını istî‘âb eylediğinden mâ‘adâ bunlar ile kendü beyninde nâmûs-ı şâir menzilesinde bir ferd müdebbir olmamak kânûn-ı heybete münâfî ve resm-i ’ cihândârîye mugayir olmağın usûl-i mecâmi‘-i umûr olan merâtib ricâlinin üzerine nâzır ve infâz-ı hail ü akd ve redd ü kabûlde umûmen ashâb-ı menâsıba hâkim ve âmir olmak içün bir ferd-i müte'ayyine ta‘ayyün ve vücûd verilmek zarûriyâtdan olup binâberîn ol t a‘ ay yün ve ıstmâ'a ihtiyâr olunan merd-i celîlü’l-i'tibâr is-tiklâl-i izz-i saltanat ile devâ‘î-i umûm-ı kesretin makâdir ve muktazayâtmı bilmekde kâmil ve pâdişâh ile nâs beyninde inhirâf-ı mîzan ile tarafeyn tuğ-
yân etmemek maslahatı içün miyânede berzah-ı hâil olup tedbîrât ve tasar-rufâtı makbûl ve hayr u şerr-i umûr-ı cümle kendüden mes’ûl ve salâh-ı dîn ü devlete bezl-i  vus‘ etmeğe mütekeffil ve cümlenin üzerine gâlib-i mu'tedil ve nâzır-ı müstakili olmak haysiyyeti ile nâmına veziriazam ve ve-kîl-i mu'azzam ve rütbesine sadâret-i uzmâ ve vekâlet-i kübrâ ıtlâk etdiler menâsıb-ı devlet ve rüteb-i saltanatda bundan a‘lâ makam yokdur. Bu rüt-be-i azîme ümm-i menâsıb-ı devlet üss-i merâtib-i saltanat olmağın mebde-i âlemden berû. mütedâvil olan devletlerin cümlesinde mu'tenâ ve mer'î138 ola-gelmişdir. Ve ukalâ-yi rûşen-i re’ye ma'lûmdur ki mansıb-ı vezâretden müş-kil maslahat ve gûnâ-gûn mihneti müştemil su'ûbetli hizmet olmayup rızâ-yi Hakk’ı ve rızâ-yi pâdişâhî ve rızâ-yi halkı ve kendü nefsini irzâ ya'ni bu dört rızâ-yi mütehâlifetü’t-tekâzâ her bâr tevâfuk üzere bulunmak müteessirdir. Hemen sebîl-i selâmet dâimâ hayır-hâhlıkla tarîk-i istikâmetde olup medâr-ı kıvâm-ı serîr-i devlet olan şer‘-i şerif ahkâmı her hâlde düstûrü’l-amel olarak hazret-i Rabbü’l-âlemîn’den isti'âne ve hizmetinde olduğu halî-fe-i zamân ve pâdişâh-ı deverânm rızâsını tahsil olur-olmaz madde içün münâkaşaya ağaz ile mizâc-ı âlîlerini tağyirden hazer ü mücânebet etmekle hâsıl olacağı ve pâdişâhlar ekser-i umûrda mülhem olup irâde-i mülûkâneleri-nin sarf ve tahvili gailesine düşmek ve devlet-i aliyyelerine zarar u ziyânı olmayan matlûblarının mugayirine zâhib olmak kazâ vü kader ile mücâdeleden farkı olmadığı zâhirdir. Ve pâdişâhların ahvâl-i memâlik ve etvâr-ı nâ-sa vukûfları külli icmâlî kabilinden olup tafsîl-i umûra ıttılâ‘ cüz’îyyât-ı keyfiyyâta usûr ile lâzımını îkâ‘ vekîl-i mutlakların lâzıme-i hâli olup kâf-fe-i harekâtları ağrâzmdan sâlim ve Jyl } fehvâsı üze
re her ferdi liyâkat ve istihkakına nazaran i‘mâl ve istihdâmda sâbit ve kâim olmak ve külliyyât ve cüz’îyyât-ı umûm I L medlûlü üzere
erbâb-ı hikmet ve tecrübe ile meşveret ve nasâyih-i hayriyyeye havâle-i sem‘-i kabûl ve rağbet etmek ve silsile-i mümkinât nizâm-pezîr olalıdan berû mesânid-i ulyâ ashâbmın rukabâ ve hussâdı yevmen fe-yevmen müteced-did ve mütekessir ve o makûle bî-insâfları husûl-i ağrâz-ı kâmineleriyle ırzâ ve iskât müte‘azzir olduğuna binâen fırka-i merküme dâimâ ihsâs-ı mesâlib ve ma'âyibe müterakkıb ve neşr-i mesâvî ve nekâyise müte’ehhib olup bunların bu hâllerini tefekkür ile ahlâk-ı zemîme ve evzâ‘-ı gayr-i müstakîme-den muhteriz ve mütecânib olmak ve eyâdî-i husamâ ve e‘âdîye tamâm ser-rişte-i intikam ve vesîle-i îrâd-ı kelâm olacak hırs u tama'dan dâmen-keş-i ta'affüf ve mu‘tâd ve mu'ayyen ile kanâ'at137 ve tekeffüf bu mesnedde olanların bakâ-yi câhlariyle dâreynlerinin ma’mûr olmasına sebeb olacağı zâhirdir. 
Azl-i Şeyhülislâm Dürrî-zâde Mehmed Atâullah Efendi ve Müftilenâm-şüden-i Mevlâna İbrahim Efendi Şeyhülislâm-ı esbak
Müşârün-ileyh hazretleri vakt-i mukadderi kadar câh-ı vâlâ-yi meşî-hat-i islâmiyyede kâr-fermâ-yi enam ve hail ü akd ve nakz ü ibrâm ile gü-zârende-i eyyâm olup ba‘zı devâ'î ve bevâ'is takribi ile bu esnâda azli lâzım gelmekle yevm-i mezkûrda müşârün-ileyh hazretleri dahi merâret-i azl ile telh-kâm ve sâhil-hânelerinde istirâhat üe devâm-ı ömr ü devlet-i pâdişâh! da'vâtma kıyâm eylemesi irâde buyuruldu. Bundan akdem mesned-i vâlâ-yi fetvâya ziynet-bahş olup bir müddet hallâl-i müşkilât-ı enâm ve nesak-sâz-ı mehâmm-ı devlet-i ebed-kıyâm olarak şân-ı saltanat-ı aliyyeyi hırz-ı cânı gibi muhâfaza ve vikaye ve ednâ naks u şeyn tatarrukundan siyânet ve hi-mâye sıfat-ı kâşife-i hâli ve na‘at-ı zât-ı ferhûnde-fâli olup fâtih-i Belgrad ve saf-şiken-i tabur-ı makhûr-ı ehl-i küfr ü inâd olan gazi ve mücâhid fî-sebîlillah sadr-ı esbak merhûm ve mağfûr Mehmed Paşa hazretlerinin necl-i necîb-i ma‘âlî-güster ve veled-i e‘azz-ı ma'ârif-perverleri semâhatlû inâyet-lû İbrâhim Efendi hazretlerinin hassa-i lâzıme-i zâtiyyeleri olan iffet ve tak-vâ ve zühd ü salâh-ı bî-riyâ ve istikâmet-i tabi'at ve safvet-i akîdet ve bâ-husûs umûr-ı dîniyyede olan salâbeti ve ahkâm-ı şer'iyye icrâsında olan fütüvvet ve celâdeti makâdir-şinâs-ı ulemâ-yi dîn ve dânende haysiyyet-i verese-i enbiyâ ve mürselîn olan şehriyâr-ı bâhirü’t-temkîn hazretlerinin ez-kadîm ma‘lûm-ı hümâyûnları olduğundan gayri  umûr-ı enâma nezâret-i mutlakaları hasebiyle meşihat-i ûlâlarmda makâm-ı sadâretde bulunan İzzet Mehmed Paşa merhûma dâimâ Devlet-i aliyye’ye hayr u nef‘i zâhir olan ahvâli sevk ve tefhim ve ba‘de-zamânin vukû‘-ı hücneti berâhîn-i sâti‘a-i akliyye ile melhûz olan mekârih-i umûrdan dâmen-keş-i ictinâb olması emrinde sa‘y-i azîm edüp ale’l-husûs Moskovlu ile müsta‘celen akd olunan musâlaha-i mekrûhe şurûtunda münderic olan ba‘zı kuyûd-ı müte-gâyiretü’l-fehvâya dikkat ve ızhâr-ı metânet ile ıslâh ve temyizine bezl-i cell-i miknet etmek vâdilerinde vukû‘ bulan nasâyih-i müşfikânesi merhû-mun sahre-i sammâdan ibâret olan kalbine adem-i te’sîr ve avdet-i harb vehm-i vâhisiyle adû-yi dînin her teklifine müsâ'ade ile meşreb-i âlîlerin tekdir etdikleri ve işbu salâbet-i dîniyye ve istidlâlât-ı akliyye kâr-fermâyân-ı zamân taraflarından zemîn-i âharda ma‘rûz-ı âlem-i bâlâ ve meşihatden bu takrîb ile sûret-i infisâlleri rû-nümâ olduğu ve el-hâletü hâzihi müşârün-ileyh hazretlerinin vaktiyle çak-çak oldukları mevâdd-ı müteyakkinetü’l-fesâd bir-birini vely ü te‘âkub ederek hudûs u zuhûr ve hasm-ı dîn ü devletin zikr olunan kuyûd ve tekâlîf-i mümevvehesinden velev-ba'de zamânin tekevvünü melhûzları olan keyfiyyât vukü‘ ve sudûr bulup akl u kiyâset ve sıdk-ı derûn ve istikâmeti bi’t-tecrübe ve’l-imtihân karîn-i ilm-i şehriyâr-ı gîtî-sitân olmağla çokdan berû. makâm-ı iftâyâ takdimi irâde olunmuşiken sadâretde bulunan zevât-ı kirâm müşârün-ileyh hazretlerinin kavvâl-i bi’l-hakk olup ta‘ayyün-i zâti ve takaddüm-i zamânı  ve istihkaklarını bildiklerinden ve hevâlarma adem-i mütâba'at ile dîn ü devlete muzırr harekete mâni1 olacağını fehm eylediklerinden birer sebeb-i gayr-i müveccehe ve birer illet-i mecrûh ve mümevveh ile câh-ı fetvadan insirâfını iltizâm ve leyyinü’l-cânib ve muhâlefetden mücânib zevâtları sevk ü takrîb ile tahsîl-i merâm eyledikleri dahi nezd-i hümâyûnda resîde-i rütbe-i ilmü’l-yakln olup bu misillû dîndâr ve mücerrebü’l-etvâr ve sadâkat-i mevrûse ile emekdâr ve emekdâr-zâde-i devlet-i ebed-karâr olan zât-ı fazâil-simâtm mesned-i ulyâ-yi meşîhatde hallal-i ukad-ı umûr ve tertîb-sâz-ı şevârid-i ahvâl-i curnhûr olması dîn-i devlete nâfi‘ olduğu meczûm olduğuna binâen yevm-i mezkûrda müşârün-ileyh hazretleri huzûr-ı hümâyûna da‘vet ve hil‘at-i beyzâ-i fetvâ ile mükerreren mazhar-ı nevâziş ü mekremet buyuruldu. Hak budur ki müşârün-ileyh hazretlerinin iffet ü nezâheti ve selâmet-i akl u reviyyeti ve dîn ü devlete olan sa‘y ü gayreti müsellem-i âlem olup dâire-i devleti şevâib-i nekâisden masûn ve ulemâ ve sulehâ ve erbâb-ı ma‘ârife meyi ü rükûnları rûz-efzûn olduğundan gayri mehâbet-i zâtiyye ve temekkün ve sekîne-i fıt-rıyyesi tarîk-i ilmiyyede bulunan serkeş ü bü’l-hevesleri tabi'atiyle ıslâh ve terbiyye ve şimdiden herkes adını takınarak revâcis-i nefsâniyyeden zâhir ve bâtınların tasfiye ve tahliye eylediler. Cenâb-ı Hakk ve feyyâz-ı mutlak ku-dûm-ı meyâmin-lüzûmlarını Devlet-i aliyye’ye mahz-ı hayr ve sebeb-i def‘-i gezend ü zayr edüp ârâ-i sâkıbe ve efkâr-ı sâibesini gerden-i düşman-ı muh-tâlde olan sâr u intikâm-ı müslimînin ahzine illet-i müstakili ve tedbîr-i dil-pezîrini dâimâ hallâl-i emr-i sa‘b ü müşkil eyleye, âmîn. 
