Sûret-i hatt-ı hümâyûn
Sen ki kapudan-ı deryâ ve kâimimakâm-ı sadâret-i uzmâ vezirim Gazi Haşan Paşasın seni selâm-ı selâmet-encâm-ı dâverânemle teşrîîden sonra ma'lûm ola ki bu defa ihrâc olunan kapum kulları mevâciblerinin tevzî‘i münâsebeti ile mahzâ avârif-i behiyye-i dâverânemden nâşî taltîfen hassa kürklerimden sana bir sevb-i semmûr-ı mûrisü’s-sürûr ve bir kabza murassa4 hançer ihsân-ı hümâyûnum olup kiler kethûdâsı ağa kulumla irsâl olun-muşdur. İmdî göreyim seni sadrıazamım vürûduna dek umûr-ı devletimi sâ-dıkâne rü’yet emrinde bezl-i mechûd edesin cenâb-ı hazret-i Rabbü’l-izzet sana ve seninle bile sadâkat edenlere dâreynde mu‘în ola, âmîn.
Tevcîh-i eyâlet-i Habeş ma‘ livâ-i Cidde be-sadr-ı sabık Hamid Halil Paşa ve eyâlet-i Adana be-Vezîr Elhâc Mustafa Paşa
Zikr olunan Cidde mansıbı bundan akdem bâ-rütbe-i vâlâ-yi vezâret müşârün-ileyh Elhâc Mustafa Paşa’ya tevcih ve Şam’da kapusunu tanzim edüp hüccâc ile mansıbı cânibine azimet etmesi bundan akdem emr ü ten-bîh olunmuşidi. Müşârün-ileyh bir-iki seneden berû Erzurum taraflarında umûr-ı serhaddâta nezâret ünvâniyle ikâmet ve mükteseb ve müddaharı ne ise havâyic-i zarûriyyesine sarf ile ifrâğ-ı enbân-ı servet eylediği hâlde ma-sârif-i kesîreyi müstelzim olan Cidde mansıbı tarafına tevcih olunduğu ma'lûmu oldukda an-asıl haml-i sakîl-i vezâreti tahammülden aczini izhâr ve adem-i teveccühünü her bâr mütemennî ve hâst-gâr iken bi’l-bedâhe zu-hûrunu mukadderât-ı ilâhiyyeye hami ile irâet-i sûret-i teslim ve rızâ edüp ancak tanzîm-i esbâb-ı vezâret ve aksâ-yi diyâr-ı Hicâziyyede olan Cidde’ye übbehet ve şân ile azimet vücûd-ı nükûd-ı nâ-ma‘dûdeye mevkuf ve bî-ser ü sâmân ve muhtelü’l-hâl ü perîşân cânib-i mezkûre şitâbân olmak rezâlet ve nakîseyi müstevcib bir hâl olduğu müteyakkın ve ma'rûf olup vüzerâ-yi ızâ-mın muktedirlerinden birine Cidde ve tarafına bir sancak inâyet buyurulmak bâbmda söz güzâr eyleyerek dest-bâz-ı niyâz oldukda a'zâr ve irâdesi ba‘zı mülâhazaya mebnî sadr-ı sâbık tarafından gayr-i mesmû4 ve lüzûm-ı azimeti kabûl tahallüfden medfû4 olduğu mü’ekked tahrîrât ile müşârün-ileyhe ifâde olunup imkân-ı indifâ‘-ı me’mûriyyet hâric-i hîte-i makdûr ve tanzîm-i eştât ve zarûriyyât-ı emr gayr-i meysûr olduğundan mütereddid beyne’l-emrîn mü-tehayyir ve mütazaccır iken veziriazamın makâm-ı sadâretden infisâli mü-şârün-ileyhin sebeb-i nizâm-ı hâli ve mûcib-i inkızâ-yi âmâli olup binâenaleyh mansıb-ı mezkûr üzerinden ref* ve Adana eyâletiyle mesrûr ve han-dân ve Cidde mansıbı sadr-ı sâbık-ı müşârün-ileyhe tevcih ve ihsân ve bah-ren azimeti emr ü fermân buyuruldu. Sadr-ı sâbıkm Mustafa Paşa’ya Cidde tevcihinde medhal ve ibrâmı mütehakkik ise jjl mefhûmu
zuhûr etdiği gayr-i hafidir. 
