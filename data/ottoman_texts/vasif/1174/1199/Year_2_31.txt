Vürûd-ı haber-i fevt-i Ali Murad Han vekîl-i İran
Zend-Kerim Hân vefâtından sonra da‘vâ-yi istibdâd ve istiklâl ile ke-mîn-gâh-ı fırsatda rû-pûş-i istitâr olan hânân-ı İran her biri başka başka  izhâr-ı tâb ü tevân ve «menem diğer nîst» tafralariyle câlis-i taht-ı keyân ve mâlik-i ezimme-i hail ü akd-i İraniyân olmak vâdilerinde yek-diğer ile mukâtele ve mehâreşe ve mücâdele ve münâveşe edüp âhirü’l-emr Ali-Murad Hân sâhib-i ta'ayyün ve vücûd olan hânların ekserisini tahvîf ve ted-mîr ve taht-gâh-ı şâh olan İsfahan ve muzâfâtını zabt u teshir ve gerden-keşân-ı etrâfı taht-ı rıbka-i itâ'at ve inkıyâda idhâl zımnında şeb ü rûz fikr ü tedbîr eyler iken Tahran ile İsfahan beyninde nâ-gâh maraz-ı hâil hâlini tebâh ve illet-i asîrü’d-devâ dâmen-i ömrünü kûtâh edüp sayyâd-ı ecel sa‘ve-i hayâtını sayd ve merkümu kâr u bâr-ı dünyâdan rüste-i kayd eylediği ve mezbûrun hâlet-i marazı li-ümmin biraderi olan Cafer Hân’a mukaddemce ihbâr olduğuna binâen İsfahan’da müddehir ve mevcûd olan nefâis-i emvâl ü eşyası gâret-zede-i mütegallibân-ı zamân ve yağma-şüde-i serkeşân-ı îra-niyân olmamak mülâhazasiyle İsfahan’a âzim olduğu Baban ve Köy sancakları mutasarrıfı İbrâhim Paşa ve Derne ve Baclan mutasarrıfı Abdülkâ-dir Paşa taraflarından lede’t-tahkîk Bağdad ve Basra valisi Vezîr Süleyman Paşa’ya tahrîr ve tenmîk olduğu ve mezbûrun helaki İran hânlarının ma'lûm-ları oldukda her biri merkümun câ-nişîni ve belki İran’ın sâhib-i tâc ü nigîni olmağa hâhişger  ve bu mülâbese ile miyânelerinde harb ü sitîz lâ-muhâle kâr-ger olacağından başka hümâ-yi devlet ve izzet bir bahtiyâr-ı zûr-mendin başına konmağa ve kû-yi murâdı savlecân-ı ikbâl ile meydân-ı ümid-den almağa vakt ü zamân lâzım ve belki katı çok eşhâs-ı gammaz helak ü bevâre muktehim olacağı ve el’ân İran’da müstakili fi’l-umûr eğerçi bir merd-i mu'ayyen ve sâhib-rûz olmayup ancak Azerbaycan hânları el-hâletü-hâzihi müteneffis ve muktedir olduklarından gayri tâife-i Zendîyeden Irak-ı Acem’de müteveffâ Ali Murâd Hân’ın birâderi Mehmed Cafer Hân ve Fâ-ris’de Şirâz hanı ve Bahtiyârî taraflarında serdarhk ünvâniyle nâmver olan Şah Murad Hân ve Mâzenderan’da Kaçar Mehmed Haşan Hân dahi zevât-ı müteşahhısadan olmalariyle Ali Murâd Hân’ın vefâtmdan sonra bunlar el-yevm ne hâlde oldukları ma'lûm olmayup bundan sonra vukü‘ bulan havâ-dis-i İraniyye nev be-nev istirâk ve arz olunacağı zemîninde vezîr-i müşâ-rün-ileyhin der-i devlet-medâra tahrîrâtı vürûd edüp hâmil-i tahrîrât olan tatara huzûr-ı kâimimakâm-ı âlî-makâmda ilbâs-ı hil‘at buyuruldu.
