İhsân-ı pâye-i sadâret-i Anadolu be-mah-dûm-i ma‘âlî-lüzûm-ı hazret-i fevtâ-penâhî
Sâbıkâ mesned-nişîn-i hükümet belde-i tayyibe-i Kostantaniyye olup hâlâ Şeyhülislâm  ve müftilenâm-ı sellemehü’l-melikü’l-allâm hazretlerinin semere-i fu’âd ve gusn-ı devha-i zât-ı asâlet-nihâdları olan Elhâc Mustafa Bey-efendi hazretlerinin bundan akdem fî-kulûbihim maraz olan ba'zı ehl-i garaz138 si'âyeti ile bî-vakt ü ibbân hükûmet-i İstanbul’dan infi-sâl ile muidd ü tarîk oldukları nümâyân olup mâ‘-hâzâ hükümetleri hilâlinde umûr-ı esnâfa kemâ-yenbagî nizâm ve ahvâl-i es‘ârı ta'dîl ve tesviye ile şehriyâr-ı Dârâ-gulâm’a sağır ü kebîr ve ganî ve fakirden ed’iyye-i hayriyye tahsil edü.p beyne’l-hass ve’l-âm mergüb-i benâm ve mu‘teber ü memdûh-i enâm olduğu sübût-yâfte-i tahakkuk ve iştihar ve nezd-i ferd-i mülûkânede dahi lede’l-ihtiyâr bu keyfiyyet zâhir ve âşikâr olmağla seng-i isâ’et-i ehl-i gavâyet ile miinkesir olan zücâc-ı mizâc-ı sadâkat-imtizâcları dest-yârî-i il-tifât ile mülte’im ve mir’at-i hâtırlarında nişeste olan gubâr-ı renciş ü âzâr saykal-ı nevâziş ü i'tibâr ile mün'adim kılınmak husûsu hikmet-i bîn-i me-zâyâ-yi ahvâl-i ehl-i yakın ve merâtib-şinâs-ı ulemâ-yi dîn olan halîfetu’l-lah fî’l-arzîn hazretlerinin çokdan berû zamîr-i ilhâm-tahmîr-i mülûkânelerinde müstetir ve münketim olduğuna binâen bu hılâl-i meyâmin-ittisâlde mîr-i müşârün-ileyh hazretleri hakkında bahr-i zahhâr-ı mekârim-i mülûkâne ve deryâ-yi bî-ka‘r u kenâr merâhim-i dâverâne  mevc-endâz-ı zuhûr ve beyâz üzerine şeref-sudûr olan hatt-ı hümâyûn-ı mevâhib-nümûn mûcibince Anadolu sadâreti pâyesi ihsâniyle kalb-i münkesiri mecbûr kılınup menâsıb-ı aliyye-i ilmiyye ve merâtib ü i‘tibârât-ı tarîkiyye mukaddemce taraf-ı vâzı-hü’ş-şeref-i hazret-i fetvâ-penâhîden işâret ve mûcibince Bâbıâlî’den telhis ve ba'dehû hatt-ı hümâyûn keşide kılınmak resm-i pişin ve âdet-i dirin iken mahzâ müşârün-ileyh hazretlerine ikram ve iltifat kasdiyle ve mukaddemâ bilâ-sebeb çeşide olduğu zehrâbe-i keder ü melâli izâle dâiyesiyle bu âna dek bir ferd-i müte'ayyin ve sâhib-vücûd hakkında sudûr misli gayr-i mes-bûk ve ma‘dûm ve neyi ü vusûlüne her bir zât-ı mütehayyiz ve mütemeyyi-zin dağ-ber-dil-i hasret ve iştiyâk olduğu ma‘lûm ve meczûm olan sâlifü’l-beyân lûtf-i bî-gâye-i mülûkâne ve nevâziş-i mâlâ-nihâye-i tâcdârânenin müşârün-ileyh hazretleri hakkında peyveste-i mevki‘-i zuhûr u sünûh ve lev-ha-tırâz-ı sâhîfe-i şuhûd u vuzûh olması hak budur, gıbta-fermâ-yi zümre-i ulemâ ve reşk-âver-i sükkân-ı basît-i gabrâ olmağa lâyık ve sezâ bir keyfiyyet olup ancak zât-ı Mekkiyyü’s-simâtlarına münhasır ve mahsûs ve gayriler haklarında adem-i zuhûru müsbet ve mansûs bir latıfe-i gaybiyye ve inâ-yet-i seniyye-i mülûkiyye olduğu ke’ş-şems fî’l-hevâcir zâhirdir.
