Nasb-ı Emîn-i Surre
Beher sâl mu‘tâdü’l-irsâl  olan surrenin vakt-i ihrâcı mütekârib ve resm-i kadîm-i Devlet-i aliyye üzere surre emini nasb olunmak dahi emr-i lâzım ve lâzib olmağla binâen-aleyh işbu Cumâdel-âhirenin üçüncü sah günü hâlâ şehremini olan hâcegân-ı Dîvân-ı hümâyûn’dan İsmeti İsmail Efendi surre emini nasb u ta'yîn ve münhal olan şehremâneti ile sâbıkâ cizye muhâsebecisi olan Arif Bey-efendi’nin ser-satr-ı sahîfe-i âmâli tezyin olundu.
