Nefy-i İsmeti İsmail Efendi ve emîn-i surre şüden-i Pankuduz-zâde Lûtfullah Ağa
Beher sâl mevsim-i hac hulûlünden birkaç mâh mukaddem Âsitâne-i sa‘âdet’de surre emini nasb olunmak kâide-i kadîme-i Devlet-i aliyye’den iken sadr-ı sabık Halil Paşa’nm vâlide-i kühen-sâli hâhiş-ger-i tavâf-ı beyt-i Hüdâ olup şâibe-i ukük terettübü havfından nâşî men‘ ü te’hîr semtine adem-i zehâb ile esbâb-ı râhat ve âsâyişini tasavvur ve ez-cümle hazinedarı olan Bekir Ağa’nın surre emini nasb olunmasını tefekkür edüp o esnâda ba'zı avârız139 hüdûsu azîmet-i mezkûrenin fesh ü te’hîrini îcâb ve mevsîm-i hac dahi takarrüb etmiş bulunup vakt ü zamâniyle bir kimesnenin surre emini nasb olunmadığı gailesi müşârün-ileyhi pür-fikr ü ıztırâb edüp azlinden beş-on gün mukaddem Filibe nâzırına âdem irsal ve surre emâneti işrâbiyle ifâ-de-i hâl ve kudûmunda isti'câl ve sadâretden infisâlleri akabinde nâ-zır-ı merkum vürûd ve hizmet-i mezkûrenin idâresinde kudreti mefküd olduğunu etrâfa işâ‘ada bezl-i mechûd edüp merkumun âvâze-i adem-i kudreti resîde-i sâmi‘a-i hazret-i hilâfet-penâhî ve bu makûle mâldâr olmayan kimesnenin rü’yet-i umûr-ı hüccâcda acz ü tahayyürü zâhir olacağı bedîhî ol-mağla mücerred hüccâc-ı müslimîne şefakaten şahs-ı âhar-ı muktedirin surre emânetine nâmzed ve ta‘yîn olunması husûsuna irâde-i seniyye ta'alluk eylediğine binâen bir ferde tahsis olunmayarak dört-beş kimesnenin surre emâneti irâdesine istitâ'e ve liyâkati ve kâimimakâm-ı âlî-makâm hazretleri tarafından rikâb-ı kâm-yâb-ı hüsrevâneye arz olunup arz olunan kimesneler-den nazarı kat‘ ile şehremini olan îsmetî İsmail Efendi sâhib-i miknet ü ikti-dâr ve kuvvet-i mâliyyesi olduğu âşikâr olmakdan nâşî surre emini nasb olunmak irâdesine mebnî hatt-ı hümâyûn-ı şevket-makrûn şeref-rîz-i sudûr olmağla efendi-i mûmâ-ileyh kapuya getürdilüp keyfiyyet mahsûsu oldukda hizmet-i mezkûreden ızhâr-ı tecânüf ve tereddüd ve hil‘at teklif olundukça adem-i kabûl zemininde arz-ı sebât ve tecellüd edüp encâm-ı kâr ibrâm ve ısrâr ile merkuma iksâ-yi hil‘at  ve havf-ı sarf-ı mâlden terettüb eden ceza4 ve feza‘ına rağbet ile icrâ-yi me’mûriyyet olunmuşidi. Mûmâ-ileyhden teheyyü ve tezevvüde dâir bir vaz4 u hareket sâdır olmadığından gayri is-ti'fâ kasdiyle zebân-ı dâd ve figânı tiz ve erkân-ı saltanatı ta'cîz edüp her ne kadar pend ü nasihat olundu ise,
Mısra'
kavliyle âmil ve me’mûriyetinin imkânı tarafına adem-i meyi ile miikteseb kazâ-i hâil olduğu müte'ayyin oldukda zuhûr eden niikûl ve adem-i kabûlü bâ‘is-i peşîmânî ve nedâmet ve hakkında âhâr güne mu'âmele icrasına bâ‘is ve illet olacağı ifâde olundukda hizmet-i mezkûrenin kabûliinii sehl-i müm-teni* sûretinde görülen ba‘zı devâhîye ta‘lîk ve taraf-ı mîrîden yetmiş bin guruş iddi‘âsiyle mahsûs takrîr tenmîk ve zikr olunan meblağdan mâ'adâ üç senelik mukâta‘aları fâizâtı nakden Darbhâne-i âmire’den verildiği takdirde surre emânetini kabûl ve ta‘ahhüd ve illâ her ne güne ukubet hayyiz-i imkânda ise bilâ-tereddüd tahammül edeceğini beyân ile dâmen-efşân-ı ta‘an-nüd ve kâr-fermâyân-ı devlet taraflarından mîrîde olan matlûbatı tefakkud olundukda iddi'âsı gayr-i sahîh ve muhâsebesi rü’yet olunur ise taraf-ı mîrîde cüz’î alacağı çıkacağı emr-i sarîh olduğu defterdâr efendi tarafından i‘lân ve bu keşmekeş ile mevsim-i  hâc güzerân edeceği nümâyân olduğuna binâen merkumun keyfiyyeti mübârek rikâb-ı kâmyâb-ı hüsrevâneye arz u ifâde ve ulü’l-emre adem-i itâ'ati sebebiyle hâceliği ref‘ ve Soğucak kafasına nefy ü def* olunması irâde buyurulup der-akab irâde-i aliyye icrâ ve çavuş mübâşeretiyle menfâsma isrâ olundu. Merkum bu madde-i hatar-nâkde ser-dâde-i vâdi-i gaflet ve hubb-ı mâl ü câh sevdâsiyle varta-i hevl-nâkden nefsini siyânet edemeyüp beyhûde şinâver-i bahr-i ru‘ûnet ve huşûnet olduğu zâhirdir. Farazâ surre emâneti tarafına tevcih olunduğu gibi izhâr-ı şâd-mânî ve beşâşet ve imkânı mertebe tehyi’e-i levâzım-ı zarûriyyeye sa*y ü gayret ve nihâyet-i emirde kırk-elli kiseye ihtiyaç mess etdiğini tazarru* ve meskenet ile ifâde ve darbhâneden istikrâz dâ‘iyesine düşse idi şimdiye dek hezâr-bâr tecrübet-güzâr-ı ulü’l-i‘tibâr olan kemâl-i merhamet ve şefekat-i tâcdârî mûmâ-ileyhin hakkında dahi cilve-ger-i sâha-i şuhûd ve matlûbu kadar karz müsâadesine mazhariyetle emsâl ü akrânma mahsûd olup bu gâile-i hâileden rehyâb-ı semt-i necât ve vaktiyle nâil-i hüsn-i mücâzât olacağı melhûz idi. Biz yine sadede gelelim, Dergâh-ı âlî kapucu-başılarından Pankuduz-zâde Lutf[ullah] Ağa birkaç gün mukaddem  Asitâne-i sa'âdet’e vürûd etmiş bulunup kâimimakâm paşa hazretleri tarafından mer-küm ihzâr ve bu âna dek hakkında envâ* kil ü kâl hüdûsiyle mağzûb-i dev-let-i ebed-müddet olduğu iş‘âr ve surre emânetini kabûl eylediği hâlde zel-lât ü seyyi’ât-ı sâbıkası karîn-i safh-ı cemîl ve fî-mâ-ba‘d müşârün-ileyh hazretlerinin ahass-ı mensûbât ve ber-keşîdelerinden olacağı beyân ve tafsîl olundukda mûmâ-ileyh izhâr-ı ferâh u sürür ve bilâ-tereddüd emânet-i mez-kûreyi kabûl ile uğûr-ı pâdişâhîde bezl-i makdûr edeceğini beyân ü tefhîm ve bu keyfiyyet rikâb-ı müstetâb-ı mülûkâneye arz u takdîm olundukda mûmâ-ileyhin ber-minvâl-i muharrer mevkı*-i rızâ-cûyîde vâki* olan vaz‘-ı edî-
bâne ve tavr-ı sâdıkânesi mûcib-i inbisât-ı tab‘-ı hümâyûn olup sudûr-ı izn ü ruhsat akabinde mûmâ-ileyhe surre emâneti hil‘ati ilbâs ve iksâ ve mezîd-i teveccüh ve i‘tibâr ile derece-i kadr ü şânı a‘lâ olundu .
