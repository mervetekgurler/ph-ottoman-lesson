Musâdere-i sadr-ı sâbık
Müşârün-ileyhin sadâretden infisâli vaktinde hazînesinde müddehir ve mevcûd ve ber-vech-i emânet ba‘zı mahallerde vaz‘ etdiği altı yüz kiseye ka-rîb nuküd ve şâir eşyâ ve emvâli cânib-i mîrîden zabt olunup îrâdma henüz müdâhale olunmamış idi. Birkaç günden sonra hırs u tama'a dâir ba‘zı ahvâl ve âsân resîde-i sâmi‘a-i hazret-i şehriyârî olmağla hakkında zuhûr eden tagayyür-i mânın tezâyüdüne illet olup fakat sadâreti hengâmında ber-vech-i suhûlet mâlik olduğu mukâta'at uhdesinden ifrâz u ihrâc ve talihlerine fü-rûht ile hâsıl  olan mebâliğ-i vefîresi Hazîne-i âmire’ye îsâl ve idrâc olunduğundan gayri mukâta‘at-ı mîrîyyeden külliyyetlüce fâiz ile meşhûr Karaburun mukâta‘asınm nısfı Kassab-başı-zâde mahlûlünden bilâ-mu‘ac-cele tarafına temlik ve nısf-ı âharı Behcet-zâde kasr-ı yedinden alınup mu-kâta'ayı vâreste-i kayd-ı şerik eyledikden sonra mukaddemâ tertîb etdiği vakfına tashih etmişidi. Bu makûle mukâta‘at-ı mîriyyenin bilâ-mu‘accele ahz ü tasarrufu kaide ve şurûtun hilâfı ve vakfa tashih olunan mukâta'atm min-ba‘d fürûhtu mümkin olmayup tedâvül-i eyâdî-i nâs ile husûlü melhûz ve meşhûd olan menâfi‘-i mîrîyyeye bâ‘is-i tenâfî ve ale’l-husûs müşârün-ileyhin tanzim etdiği vakfın müsakkafâtı ta‘yîn olunan vezâife kâfi ve vâfî olmağla mücerred cânib-i mîrîyi sıyânet ve zikr olunan nizâm-ı mü’essesi vi-kâyet kasdiyle mukâta‘a-i mezkûre yakf-ı mezbûrdan ifrâz ü intizâ‘ ve hey’et-i ulaşma i‘âde ve ircâ‘ ile müceddeden mezâda verilüp ragabât-ı nâs inkıtâhndan sonra talihlerine bey' ve tevcih olundu. 
