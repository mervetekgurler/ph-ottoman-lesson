Katl-i sadr-ı sabık Hamid140 Halil Paşa
Bâzîçe-gâh-ı âlem-i fânide aks-endâz-ı merâyâ-yi zuhûr olan suver-i ikbâl-i serî'ü’z-zevâle muğrem ve firîfte ve arsa-gâh-ı gû.n ve fesâdda cilve-fürûş-i nâz ü delâl olan şâhid-i çabük-i hirâm-ı teveccüh-i dehr-i pür-kahra rübûde ve dil-şîfte olarak irzâ-yi nefs-i emmâresini iltizâm ve intihâk-i hürmeti nihâyet-i bulga-i merâm addiyle rû-gerdân-ı cadde-i istikâmet ve girî-ve-gerdi-i vâdî-i tuğyân ve gavâyet olanların haklarında siyâset-i İlâhiyye zuhûru ve nev-dîde-gân-ı rütbe vü câh ve nâ-şinâsân-ı hukük-ı ni‘met-i İlâh olanlara mûcib-i ibret ve basiret olmak içün gâh ve bî-gâh bu makûle şîve-i ser-nühüfte-i kazâ vü kaderin bürûz u sudûru mücerribân-ı ahvâl-i rüzgâr ve azmûdegân-ı etvâr-ı devr-i bî-karâr olanların hezâr-bâr-ı meşhûd ve manzûru olduğundan gayri icrâ-yi huzûzât-ı nefsâniyye ve husûl-i müsteliz-zât-ı şehvâniyyeye medar olan emvâl-i müstebihatü’l-ahvâlin cem‘-i iddihâ-rı dâ'iyesiyle mekârih-i umûra tasaddî ve hudûd-ı maktû‘ü’l-kadem-i zulm ü ihânete ta'addî edenlerin akıbetleri gayr-i mahmûd ve dergâh-ı kurb-i sû-rî ve ma'nevîden matrûd ola-geldikleri ittifâk-kerde-i erbâb-ı şuhûddur. Bi-nâberîn sadr-ı sâbık Halil Paşa’mn evâil-i hâli hilye-i sadâkat ve istikâmet-den gayr-i hâli ve katı çok eyyâm Bâbıâlî’de istihdâm ile manzûr-ı e‘âlî-i ehâlî olup serâir-i devlet ve kavânîn-i saltanata vukufu beyne’l-enâm müs-tefîz ve şâyi‘  ve ba‘zı mukarrebîn taraflarından muhassenât-ı müş-tehiresi sâmi‘a-i hazret-i şehriyârîye ilkâ olunmak hasebiyle nihânî nâil-i teveccüh ve iltifât ve vâsıl-ı nuhustîn-i menzil-i makâsıd ve hâcât olarak mü-tevârî-i sehâb-ı gıyâb olan kevkeb-i bahtı lâmi‘ olmuşidi. Sadr-ı esbak mer-hûm Silâhdâr Mehmed Paşa’mn hüsn-i terbiyye ve şevkiyle âmedcilikden büyük tezkerecilik hizmetine takdim ve çok geçmeden hasret-keş-i hâcegân-ı dîvân olan riyâset-i küttâb hizmet-i celîlesiyle noksâniyyet-i i'tibârı tekmil ve tetmîm olunup yedi-sekiz mâhdan sonra sadâret-i uzmâ kethüdâlığiyle ser-efrâz ve o esnâda İzzet Mehmed Paşa sâniyen sadârete gelüp müşârün-ileyhin kiber-i nefs ve taayyününden müşme’iz olup kethüdâhkdan azlini ni-yâz ve ba‘de’l-azl tersâne emâneti mansıbiyle devha-i ikbâli karîn-i tebah-tur ve ihtizâz ve İzzet Paşa’mn azli günü mükerreren kethüdâ-yi sadr-ı âlî ve mihr-i vak‘ u şâm bihter ez-evvel müşa‘şa‘ ve mütelâlî olmuşidi. O hilâlde sadrıazam bulunan Yeğen Mehmed Paşa’nm evzâ u etvârı hilâf-ı rızâ-yı hazret-i tâcdârî olup azli iktizâ ve mühr-i hümâyûn sâhib-i tercümeye ihsân ü i‘tâ ve defterdâr-ı vakt olan Vezir Elhac Mustafa Paşa hazretleri manzûr ve liyâkat ve isti‘dâdı beyne’l-enâm meşhûr olduğuna binâen sadâret-i uzmâ kethüdâhğiyle dâireye takrîb ve yek-sâk-ı ittifâk olarak umûr-ı Devlet-i aliy-ye’yi rü’yet edelim deyû envâ‘-ı nevâziş-i mekr-âmîz ile müşârün-ileyhi tat-rîb ve çok geçmeden dâ‘iye-i  istirkâb kalbini istî‘âb ve havf-ı zevâl-i mesned maktûl-i müşârün-ileyhi marîz-i pister-i ıztırâb edüp encâm-ı kâr Mustafa Paşa’yı ve hazîne kethüdâsı bulunan İsmail Paşa’yı mehcûr-ı dâr u diyâr ve matrûd-ı kurb-i der-i devlet-medâr ve buna dahi kanâ‘at etmeyüp enderûn ve bîrûnda olan zevât-ı müteşahhısanın kimini terhîb ile hükmüne ram ve kimini teb‘îd ve tecnîb ile tahsîl-i garâz u merâm ve lâyıkı üzere umûr-ı devleti rü’yet edüp cadde-i istikâmetden ser-i mû inhirâf göstermemek üzere şehriyâr-ı adâlet-âsârı îmân-ı mugallaza ile inandırdıkdan sonra tanzîm-i mühimmât-ı leşker ve tertîb-i levâzım-ı sefer devâ'îsiyle zâhir-i bi-nân-ı avâmı işgal ve maksûd bizzât olan cem‘-i tuhaf u emvâl ve müsâde-re-i ağniyâ-yi ricâl ile iştigâl ve bâ-husûs Yeğen141 Paşa’yı teksîr-i îrâd ile ta‘yîb ve ithâm etmişiken ol bâbda müşârün-ileyhe tefevvuk ve i‘tilâ ve im-tidâd-ı evân-ı sadâret takribi ile ber-vech-i suhûlet katı çok îrâda nâil olup zu'munca kayd-ı zarûretden rehâ ve hâce-i bender-gâh-ı servet ve gınâ ol-muşiken bünyâd-ı za‘ifü’l-esâs-ı tasavvur ve mülâhazasını sarsar-ı hâdisât-ı tahzîb ve hülyâ-yi tûl-i emel ile mer’î olan ahlâmını kazâ vü kader tekzîb etdi. Müşârün-ileyhin hırs u tama* sebeb-i kaviy-yi zevâli ve ale’l-husûs me-bâliğ-i kesîreye mütehammil mukâta‘at-ı  mîrîyyeyi cüz’î mu‘accele ile etbâ‘ ve levâhikine vermesi bâis-i kaviy-yi izmihlâli ba‘zı mevadd-ı mu'azzamadan Darbhâne-i âmire’ye teslimi iktizâ eden mebâliğin zı‘fı mik-dârını tarafına tahsis ve farâzâ elli kise mîrîye alındıkda yüz ve ba‘zen yüz elli kise tarafından alınmak keyfiyyâtım ele geçen defâtir ve evrâk te’yîd ve tensîs ve destiyârî-i hayr-hâhân-ı devlet ile serhaddâtdan hâsıl olan sa‘y-i mîrîye kanâ'at etmeyüp muhâtarası emr-i beyyin ve zâhir olan Asitânelü esâmelerine ta'arruz ve müdâhalesi sebebiyle ocaklu beyninde azîm güft-gû hâdis ve bu keyfiyyet helecân kılup nâsa bâis olduğundan gayri tahvîf-i ku-lûb-ı nâs irâdesiyle katı çok bî-cürm ü günâh kimesneleri kati ü istîsâl ve ez-cümle Hotin muhâfızı Ohrili Vezîr Ahmed Paşa Varna çenginde dîn ü devlete azîm hizmet ve kemâ-yenbagî izhâr-ı celâdet edüp gâzî ve mücâhid bir vezîr-i dilîr iken ednâ bahâne ile katline ısrâr ve vakt-i hâcetde işe yarar böyle bir düstûr-ı vaküru telef-kerde-i şemşîr-i gadr ü dimâr eyledi. Bundan başka arâkat ve asâleti zâhir ve eben an ceddin Devlet-i aliyye’ye istikâmet ile hizmeti bâhir olan Sivas alay beyisi Sarı-zâde Mehmed Emin Bey’i ve bâ-husûs Seferîhisâr alay beyisi bilâ-cürm ü günâh izâle ile defîn-i hâk-i siyâh ve dahi nice nüfûs-ı zekiyyeyi haklarında ahkâm-ı şer'iyye  te-rettüb etmeksizin kati ü tebâh eylediğine binâen hakkmda intikâm-ı İlâhî zuhûr eyledi. Tafsili bu ki müşârün-ileyhin zikr olunan reftâr-ı nâ-hemvârı-na ilm-i hazret-i hilâfet-penâhî muhit ü şâmil ve refte ve refte hakkında âteş-i gayz u gazab-ı mülûkâne müştagil olup bâlâda zikr olunduğu üzere mühr-i hümâyûn yedinden intizâ* ve Gelibolu’da ikâmetiyçün ısdâr-ı hatt-ı cihân-mutâ* buyurulup sadâretden infisâli takribi ile mechûl ve mektûm olan ahvâli ba‘zı hayır-hâhlar şevkiyle şehriyâr-ı enâma ma‘lûm ve müşârün-ileyh hakkında mücâzât icrâ olunmadığı sûretde fî-mâ-ba‘d bir kimesne mütenebbih olmayup havf-ı siyâseti kalblerinden ib‘âd ve tanzîm-i îrâd ve celb-i emvâl-i ibâd dâiyeleriyle umûr-ı devlet ber-hem zede-i ihtilâl ü fesâd olacağı emr-i meczûmdur deyû etrâfdan tezkîr ve tertîb-i cezâsı karâr-gîr oldukda mukaddemâ Vezir Elhac Mustafa Paşa’ya tevcih ve i‘tâ eylediği Cidde mansıbı ile evvelâ mazhar-ı pâdâş ve cezâ ve birkaç günden sonra menfâsı olan Gelibolu’dan kalkup Bozcaada’da kapusunu tertîb ve tanzim etmek içün tarafına irsâl-i emr-i kazâ mazâ kılınup cezîre-i mezkûreye vu-sûlü haberi vârid olduğu gibi kâimimakâm paşa hazretlerinin dâireleri men-sûbâtmdan cesâret-i müfrita ile meşhûr Kara Kethüdâ-zâde Ali Bey bâ-hatt-ı hümâyûn tertîb-i cezâsına me’mûr  kılınmağla ucâleten varup müşârün-ileyhi kati ü i‘dâm ve ser-i maktû‘unu Âsitâne’ye getürüp mûcib-i itti‘âz ve i‘tibâr-ı hâss u âmm olmak içün Bâb-ı hümâyûn'a vaz‘ u ilkâ olundu. Müşârün-ileyh erbâb-ı zihn-i çâlâk ve ashâb-ı akl ü idrâkden iken dünyâ ve âhiretde vebâli mukarrer ve muhakkak olan izâ‘e-i beytü’l-mâl ve tama' u hırs-ı hâm ile iddihâr-ı zehârif-i dünyâya iştigâl etmesi muhayyir-i erbâb-ı akl ü şu‘ûr ve bâ-husûs ba‘zı maddelerde taraf-ı hümâyûna muhâ-lefet ve rekîz-i zamiri olan keyfiyyeti icrâ içün sûret-i Hak’dan gelerek sarf-ı irâde-i sâmiyeye ve bî-vech ve sebeb münâkaşa ve mu'ârezeye mübâdereti bâ‘is-i ta'accüb ve istiğrâb-ı cumhûrdur. Zâtında olan cerbeze ve talâkat ve tâli'inde olan kuvvet-i muvakkat hasebiyle kesb etdiği ihtisâs ve istiklâl-i tâm ma‘lûm-ı hâss u âmm olduğuna binâen kâffe-i nâs irâdesine tâbi1 olmakda mecbûr ve sevdâ-yi muhâlefet her bir şahs-ı müte'ayyin ve mechûlden dûr ve havf-ı mekr ü keydinden ricâl-i devlet belki ehl-i hirfet ü san‘at bî-huzûr olup Devlet-i aliyye’yi sıyânete nush u pend-gûne kelâm söylemekde cesâret-i hayır-hâhân mefküd ve etrâf ü ta'allukatı mütekessir ve gayr-i ma'dûd olduğundan mesâvî ve ma'âyibinden bahs etmek böyle dursun, ahkâm istih-râc olunur vehminden nâşî medh ü senâsma bile yârâ-yi kudret meslûb olup herkes mühr-zen-i leb-i bûd u nebûd olurlar idi. Bu akl ü rüşde göre  tarîk-i müstakimden udûl etmeyüp rızâen-li-llaha muvâfık ve irâde-i pâdi-şâhîye mutabık ef‘âl ü harekât îkâ'ına mübâderet ve nâs hakkında olan sû’-i zann ve fesâd-ı i'tikâdı ber-taraf eyleyerek vedî‘a-i uhde-i ihtimâmı kılman umûr-ı mülkiyyeyi hâlisen ve muhilsen rü’yet ve zevâl-i heybet ve haşyete illet olan menâhi ve melâhîden nefsini sıyânet ve bâ-husûs sadâkat-kârân-ı Devlet-i aliyye ile resm-i ittihâd ve ittifâka ri‘âyet ve her-bir ferde lâyıkı üzere rû-yi mülâyemet ve iltifât irâet ve tama‘-ı müfritden mücânebet etse idi bi-hasebi’z-zâhir bu varta-i hevl-nâkden rehyâb-ı vâdî-i necât olması me’mûl idi. Maktûl-i müşârün-ileyhin hakkında mukaddem ve muahhar katı çok hevl-nâk rü’yâlar ve garîb ve acîb işâretler zuhûr edüp ez-cümle nevrûz duhûlünden sonra tekevvün eden havâdis-i dehriye sene-i âtiye ahkâmından add olunur diyenlere göre «katl-i Halil» terkibi tamâmca târîh-i katli olup bundan başka sûret-i zâyiçe-i tâli'ini ba‘zı erbâb-ı tencîm nüvişte-i sahîfe tedkik ve işâret ve ahvâl-i nâ-be-sâmânmı istihrâcda izhâr-ı san1 at ve mahâ-ret etmiş bulunmalariyle evzâ‘-ı felekiyyeden müstanbat bu makûle  zanniyât kabilinden olan istidlâlâtı ba‘zı müverrihin târihlerinde sebt etmek âdetleri olduğuna binâen iktifâen li-isrihim zikr olunan zâyiçenin icmâl-i ahkâmı bu mahalle kayd olundu. Maktûl-i müşârün-ileyh bin yüz doksanyedi senesi Muharrem’inin yirmibeşinci isneyn günü tulû‘-ı şemsden bir sâ‘at müs-teviye ile dört dakika mürûrundan sonra nâil-i mühr-i hümâyûn olup Rabb-i beytü’ş-şems ve Rabbü’t-tâli* Zuhal olduğiyçün tâli‘e müstevli ve onikinci hânede sâkıt bulunması sû’-i âkıbete ve telef-i nefs ü mâl misillû hâlete delâlet etdiği ve Zühal’in kendü hânesinde ve ferahında mütemekkin bulunması sâhib-i zâyiçenin makamında temekkün ve ferahına dâll ve müstevlî-i tâli* olan Zuhal sinîn-i suğrâsı olan otuz ay müddetde anı îsâl edüp lâkin üçüncü senenin ibtidâsmda sehmü’s-sa‘âde tahvîl-i tali‘de taht-ı şu‘â‘-ı Mir-rih’de bulunup müddetini kat* etmekle üç seneyi tekmil edemedi. Vallahü’l-alem. 
