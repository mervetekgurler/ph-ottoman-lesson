Tevcihât-ı menâsıb-ı ilmiyye
Zikri âti menâsıb-ı ilmiyyenin vakt-i tevcihleri hulûl eylediğine binâen işbu mâh-ı Muharremin altıncı sebt günü Mekke-i mükerreme kazası iki yüz Muharremi gurresinden zabt edüp yevm-i nasbdan azli mu'teber olmak şartiyle sâbıkâ Edirne kadısı Mehmed Paşa imâmı Esseyyid Ali Efendi’ye ve Medine-i münevvere kazâsı ber-minvâl-i muharrer sâbıkâ Mısır kadısı Sarı Mehmed Paşa-zâde İbrahim Bey-efendi’ye ve Bursa kazası doksando-kuz Cumadel-ulâsı gurresinden zabt etmek üzere sâbıkâ Kuds-i şerif kadısı Bekir Paşa-zâde Ömer Bey-efendi’ye ve Şam kazâsı târîh-i mezbûrdan zabt şartiyle sâbıkâ Yenişehr-i Fener kazâsı imâm Bekir Efendi-zâde Mehmed Emin Efendi’ye tevcih olundu.
