Tevcîh-i eyâlet-i Trablus-Şam bâ-rütbe-i mîrimîrânî be-İbrâhim Ağa
Trablus-Şam Eyâleti bundan akdem Vezir Mikdad Ahmed Paşa’ya tevcih  ve mevsim-i hac takarrüb eylediğine binâen bir an akdem dâiresini tertîb ve tanzim ile savb-ı maksûda luhûku mü’ekkeden tenbîh olun-muşidi. Müşârün-ileyhin pederleri Vezir Ali Paşa’ya mîr-hachk husûsu bundan akdem kale gelüp sâhib-vücûd oldukları dahi Şam tevcih olunan Vezir Cezzâr Ahmed Paşa’nm ma'lûmu olduğundan miyânede adem-i imtizâc hâ-letinin tekevvünü ve vahşet ve nefret sûretinin ta‘ayyünü mülâhazadan ba‘îd olmayup eyâlet-i Trablus me’mûnü’l-gâile bir vezire tevcih olunmak mü-nâsib olduğunu müte‘âkiben vürûd eden i‘tizâr-nâmelerinde beyân ve özr-i müveccehinin adem-i istihsâniyle rağbeten ve rehbeten iştigâlinde sarf-ı tâb u tüvân olunmuşidi. Müşârün-ileyh nâçâr ve muztarr olarak sâkin olduğu mahalden eğerçi hareket eylediğini iş‘âr etmiş ancak a‘zâr-ı merkümeyi tek-râr inhâ ve cerdeciliği muvâfık-ı vakt ü hâl olmadığını inbâ edüp hattâ bu mazmûnda kâimimakâm-ı âlî-makâm hazretleri tarafına dahi143 feryâd-nâme isrâ etmişidi. Üzerinden Trablus’un sarf u tahvili şimdilik müte'assir ve düş-vâr ve fakat bu senelik semt-i müdârâya zehâb ile îfâ-yi hizmet-i lâzımeye ibtidâr etmesi zımnında kâimimakâm paşa hazretleri tarafmdan tesliyet-nâme tahrîr ve tisyâr olunmuşiken bağteten beyâz üzerine keşide bir kıt‘a hatt-ı hümâyûn şeref-rîz-i  sudûr ve mazmûn-ı ilhâm-meşhûnda Trablus-Şam Eyâleti Cezzâr Paşa müte‘allikâtmdan birine verilmeyüp Mikdad Paşa’ya verilmesi eğerçi re’y-i hasen144 olup ancak adem-i imtizâcları dahi melhûz olmağla tarîk-i hacda bir hadise zuhûr etmemek içün âhar bir ki-mesnenin çerde nasb olunması ve Azm-zâdelerde mahzûr-ı mezkûr der-kâr ve Cezzâr’m müte'allikâtına verilmekde dahi mazarrat bedîdâr olmağla hîn-i tercîhde bunların istisna olunmaları dere ü tastır buyurulmuş Mikdâd Paşa’-nın bir birini müte'âkib vürûd eden tahrîrâtında bast olunan a‘zâr ve îrâdât gayr-i vâhî olduğuna binâen me’mûrları ıztırâb-ı ihata edüp o hâlde iken zikr olunan hatt-ı hümâyûnun zuhûru kerâmet-i zâhire ve irhâsat-ı bâhire kabilinden olduğu zâhirdir. Anadolu’da umûr-ı cerdeyi kemâ-hüve-hakka idâreye kadirdir. Vüzerânm fıkdanı ve kime teklif olunmak lâzım gelse ta-raf-ı mîrîden küllî meblağ talebinde olacağı kâr-fermâyân-ı devletin müte-bâdir-i ezhânı olup ancak Azm-zâdelerden birkaç seneden berû tarîk-i hacda delîl-başıları olup urbân ve şâir ahâli ile hüsn-i imtizâc ve ihtilâtı mesmû' ve zâtında şecâ'at ve celâdet mevdû1 olan İbrahim Ağa mîrimîrânlık ile bilâ-i‘ânet umûr-ı cerdeyi ta'ahhüd ve iltizâm ve an-asıl  Cezzâr Ahmed Paşa dahi tarafına müteveccih olup bu sûretden mahzûz olacağını ifâde ve ifhâm edüp menzil ile sebük-bâr azimet edeceği mübârek-rikâb-ı kâmyâb-ı hüsrevâneye arz olundukda tevcihi tasvîb ve işbu Cumadel-âhirenin yirmibeşinci perşembe günü şeref-yâfte-i sudûr olan hatt-ı hümâyûn mûci-bince bâ-rütbe-i mîrimîrânî Çerde başbuğluğu ile eyâlet-i Trablus zikr olunan İbrâhim Ağa’ya tevcih ve ihsân olundu.
