Vürûd-ı Sadnazam Ali Paşa be-Asitâne-i sa‘âdet
Müşârün-ileyh hazretleri mukaddemâ me’mûr-ı muhâfazası olduğu Özi kaFasınm mümkin mertebe nizâmını verdikden sonra hâkipâ-yi kimyâsâ-yi hazret-i hilâfet-penâhîye rû-mâl olmak şevkiyle matiyye-i isti‘câle suvâr ve esnâ-yi râhda adi ü dâd izhâr eyleyerek der-i devlet-medâra takribi sâmi‘a-güzâr oldukda gıbta-fermâ-yi sebze-zâr-ı behişt olan Bahariyye nâm nüzhet-sarây-i dilârâmda nasb-ı hiyâm-ı zümrüd-fâm ve ihzâr-ı et‘ime-i şehiyye ile icrâ-yi levâzım ta'zîm ve ikrâm kılınup işbu Cumâdel-âhirenin selhi isneyn günü zikr olunan yemeklik mahalline pâ-nihâde-i mecd ü devlet ve güzergâh-ı âsafânelerinde intizâr-ı selâm ile saf-beste-i kıyâm olan ricâl-i devlet-i ebed-müddeti tahrîk-i âb-rûy-i iltifât ile mâlik-nisâb-ı meserret  ve nüzhet-sarây-i merkûmede vâki4 olan kasr-ı dil-ârâya nüzûl buyurduklarında i‘tâ-yi ruhsat-ı dâmen-bûs ile mûmâ-ileyhime i‘âde-i lûtf-ı mürüvvet buyurdukdan sonra bast-ı hân-ı ni‘am-ı gûnâ-gûn ve tenâvül-i me-vâid-i iştihâ-efzûn resmi dahi itmâm olunup hâlâ revnak-bahş-i mesned-i iftâ ve mâlik-i ezimme-i fırka-i ulemâ semâhatlû efendi hazretleriyle sandal-suvâr-ı mürâfakat ve Sarây-i âmire’ye pâ-nihâde-i hayr u bereket olduklarında mukaddemâ müneccim başının ihtiyâr etdiği vakte terakkuben zânû-zede-i istirâhat oldular. Tulû‘-ı şemsden dört sâ'at kırk dakika mürûrun-dan ibâret olan vakt-i muhtâr hulûl ve huzûr-ı mevâhib-mahsûr-ı hazret-i şehriyârî ruhsat-ı duhûl husûlünde ba‘zı vesâyâ-yi hazret-i hilâfet-penâhî müşârün-ileyh hazretlerinin mengûş-i gûş-i intibâhları buyuruldukdan sonra dest-i sadâkat-peyvestlerine kilid-i dahme-i umûr-ı cumhûr olan mühr-i hümâyûn i‘tâ ve dûş-i hamiyyet-pûşlarına serâsere dûhte semmûr-i fâizü’s-sürûr iksâ ve beyâz-ı subh-ı sâdıkdan masnu‘ bir câme-i sefîd-renk ve mat-bu‘a kaplu bir sevb-i semmûr-ı behcet-nüşûr ile şeyhülislâm efendi hazretleri dahi karîn-i iltifât-ı mülûkâne olup bi’l-ma‘iyye me’zûn-ı insirâf u avdet ve mu‘tâd olan âlây-i dilârâ  ile sarây-i âsafâneye azimet ve ba‘de’l-vusûl Arz odası’nda resm-i âdiye ri'âyet olunup ba‘dehû şeyhülislâm efendi hazretleri azimete [rağbet] ve teheyyü' gösterdikde resm olan mahalle dek teşyî‘-i âdi icrâ ve kâimimakâm paşa hazretlerine dahi edâ-yi hizmet kürkü iksâ olundukdan sonra dîvân mahallini teşrif ve ricâl-i devlete ilbâs-ı âdet olan umûm hilkatini ilbâs ile cümlesini taltif buyurdular. Cenâb-ı vâhibü’l-âmâl Jlûlj &lt;^.11 «15 jJ» hazretleri kudûm-ı meyâmin-lüzûmlarmı
kâffe-i enâma115 mahz-ı birr ü nevâl edüp a‘mâl-i zâhire ve bâtına ve ef‘âl-i bâhire ve kâminelerini rızâullaha muvâfık ve irâde-i pâdişâhîye mutabık ey-leye, âmîn.
