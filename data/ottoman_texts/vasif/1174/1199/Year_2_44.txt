îhrâc-ı Donanma-yı Hümâyûn
Cezâyir ve sevâhilde vâki' memâlik-i islâmiyyeyi ve ale’l-husûs rûy-i deryâda geşt ü güzâr eden tüccâr ve züvvârı mazarr-ı eşrâr-ı küffârdan muhâfaza kasdiyle beher sâl tertîb ve tesyîr olunan Donanma-yi hümâyûn bu sene-i amîmeti’l-meymenede dahi avn-i melik-i müte'âl ile mükemmelen techîz olunup vakt-i ihrâcı hulûl eylediğine binâen işbu Receb-i şerifin üçüncü yevm-i hamîs Kapudan-ı Deryâ Vezîr Gazi Haşan Paşa hazretleri Tersâne-i âmire’den ref‘-i lenger-i ikâmet ve yalı köşkü pîşgâhında âlây gösterüp sadâ-i ra‘d âşub-ı tub ile kulûb-i a‘dâya ilkâ-yi heybet ve haşyet etdikden sonra ber-vech-i mu‘tâd dûş-i hamiyyet-pûşine iksâ-yi semmûr-ı fâizü’s-sürûr ve ma'iyyetinde olan kapudanlara ve şâir rü’esâya ilbâs-ı hila‘-i müstevcibü’l-hubûr kılındı.
Tevcîh-i eyâlet-i Haleb be-Vezîr Çerkeş Haşan Paşa ve me’mûriyyet-i o be-muhâfaza-i KaFa-i özi ve vâli-i Kandiye şüden-i
Vezîr Mustafa Paşa Yazıcı-zâde
Bundan akdem Kandiye Eyâleti tarafına tevcih olunan Vezîr Çerkeş Haşan Paşa vüzerâ-yi şecâ'at-intimâdan olup kapusu dahi oldukça muntazam olduğuna binâen sugûr-ı islâmiyyede istihdâmı  re’y-i hasen ve rekz-i hayl mümkin olan mahallerde bulunması müstahsen olmağla işbu şehr-i Recebü’l-ferdin ikinci çarşamba günü avâtıf-ı aliyye-i mülûkâneden Özi muhâfazası şartiyle eyâlet-i Haleb müşârün-ileyhe ve üzerinde olan Kandiye eyâleti İnebahtı muhâfızı olup her hâlde şâyân-i merhamet ve şefe-kat-i pâdişâhî olan Yazıcı-zâde Vezir Mustafa Paşa’ya tevcih ve ihsân olundu.
