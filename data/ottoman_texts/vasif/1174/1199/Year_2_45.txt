Azl-i kâtib-i Kethüdâ-yi Sadr-ı âli
Kethüdâ bey kâtibi olan Numân Bey’in tahsîl-i avâid ve zavâidde misli nâ-yâb olduğundan hizmet-i mezkûrede bir müddet istihdâm ve kibr ü nahveti iktizâsiyle harâb-sâz-ı bünyân-ı âlem olan şahısdan gayri bir ferde serfürû etmeyüp başlı-başına bir merd-i müte'azzim ve hod-kâm olduğundan gayri kapu kethüdâlarım nîş-i âzâr ile dil-rîş ve erbâb-ı masâlihi nâhûn-ı tavr-ı cevr ile tahdîş edüp dâire-i ma'işeti selb ü celb ile tevsi* ve bünyân-ı servetini nehb ü gasb ile refî*148 eylediğinden başka nice umûra tasaddî birle itâle-i dest-i ta'addî eylediği vâsıl-ı sâmi‘a-i evliyâ-yi na‘mâ olduğundan ki-tâbetden azl olunup mu'tedil ve munsıf ve hâriç ez-had hareketden müstenkif olan Çelebi Mustafa Efendi şehr-i merkumun ikinci çarşamba günü mü-kerreren kethüdâ bey kâtibi nasb olundu.
