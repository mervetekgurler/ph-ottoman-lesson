Azl-i emîn-i Darbhâne-i âmire Mehmed Bey
Mîr-i mûmâ-ileyhin birkaç seneden berû Darbhâne-i  âmire gibi kesîrü’l-cedvâ bir mansıbı mütevâliyen zabt etmesi isâbet-i ayne’l-kemâle illet ve bâ-husûs sadr-ı maktûl ile beynlerinde olan iltihâm-ı musâheret ken-düye mûris-i idbâr ü nekbet olup bu takrîb ile bedr-i ziyâ-küster-i ikbâli hilâl ve kevkeb-i dirahşân-ı i‘tibârı giriftâr-ı ukde-i vebâl olmağla emânet-i mezkûre ile evkâf-ı hümâyûn kâimimakâmlığı yevm-i mezkûrda üzerinden ref* ve Anadolu muhâsebecisi olup mutasallib ü dîndâr ve mütedeyyin ü per-hîzkâr olan Mehmed Efendi’ye tevcih olunup fakat sultân-ı aliyyetü’ş-şân kethüdâlığı mîr-i mûmâ-ileyhe ibkâ ve istikâmet üzere hizmet etmesi vesâyâ-sı kethüdâ bey hazretleri tarafından gûş-i hûşine ilkâ ve Anadolu muhâsebe-si hil‘ati sâbıkâ matbah emîni olan Penâh Süleyman Efendi’ye iksâ olundu.
Vukü‘-ı tevcîhât der-Bâbıâlî ve Kethüdâ-yi Sadnazamî şüden-i Ahmed Nazif Efendi Defterdâr-ı şıkk-ı evvel
Şehr-i mezkûrun dördüncü cum'a günü sadnazam kethüdâsı olan Sey-yid Mehmed Hayri Efendi ve çavuş-başı Hamdullah Bey-efendi ve mektûb-cu Mehmed Râşid Efendi defaten azl olunup defterdâr-ı şıkk-ı evvel olan Ahmed Nazif Efendi hazretlerinin bu âna dek muhavvel-i uhde-i hamiyyeti ve müfawaz-ı zimmet-i himmeti kılman menâsıb-ı cesîme-i Devlet-i aliyye’-de sadâkat-ı kâmile ile hizmeti sebkat ve bâ-husûs defterdârlığı hengâmmda medâr-ı kuvvet ü miknet-i  islâmiyye ve bâ‘is-i idâre-i umûr-ı salta-nat-ı aliyye olan Beytü’l-mâl-i müslimîni kemâl mertebe sıyânet ve isrâf u itlâfdan cânib-i mîrîyi kemâ-yenbagî himâyet eylediği ma‘lûm-ı erbâb-ı akl u basiret olduğundan gayri umûr-ı mâliyye idaresine me’mûr olan ve kise-dârân-ı aklâm ve şâir hass u âmm miyânelerinde muhâfaza-i beytü’l-mâl keyfiyyeti resîde-i rütbe-i tahakkuk ve iştihâr ve refte refte vâsıl-ı sâmi‘a-i hazret-i şehriyâr-ı bâ-vakâr olmağın bu makûle sadâkat-kârân-ı Devlet-i aliyye’den cilveger-i meclâ-yi zuhûr olan reftâr-ı sıdk u istikâmete hüsn-i mücâzat ve etvâr-ı ihlâs ve safvete pâdâş ve mükâfat şâir ricâl-i devlet-i ebed-ittisâle tâziyâne-i şevk olacağı pirâmen-güzâr-ı kalb-i pâdişâh-ı sütûde-sıfât olduğuna binâen mahzâ sebkat eden hizmet-i sâdıkânesine mukabele kasdiyle sedâret-i uzmâ kethüdâlığı müşârün-ileyh hazretlerine tevcih ve hu-zûr-ı âsafîde hil‘at-i semmûr-ı fâizü’s-sürûr ilbâs ile câh-ı i'tibârı terfi* ve tenvîh buyurulup defterdarlık mansıb-ı ulyâsı dahi beyne’n-nâs izam-i kadr ü câhı müstefîz ve şâyi* ve evsâf-ı ber-güzîdesi tanîn-endâz-ı mesâini* olan Feyzi Süleyman Efendi hazretlerine ve Dîvân-ı hümâyûn çavuş-başılığı ku-demâ-yi hâcegân-ı Dîvân-ı hümâyûndan ve erbâb-ı nasafet ve sükûnetden Bekir Paşa-zâde Süleyman Bey-efendi hazretlerine ve mektûbculuk kalem-i mezbûrun baş halîfesi olup ashâb-ı kıyâsetden îbrâhim Efendi’ye tevcih olundu. 
