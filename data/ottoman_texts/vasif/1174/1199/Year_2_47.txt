Azl-i ser-topî ve ser-gulam-bâkî
İstanbul’dan hâriç memâlik-i mahrûsede dirâyet ile kesb-i şöhret eden a'yânlann ba'zılarmı Asitâne-i sa‘âdet’e celb ve münâsib hizmetlerde istih-dâm ile tecrübe etmek ve kaht-ı ricâl iddi‘âsiyle müceddeden âdem yetişdir-mek vadilerinde Varnah-zâde Selim Ağa’yı ve îznikli Ali Bey’i ve sadr-ı maktûl Asitâne-i sa'âdet’e getürdüp rağbeten ve rehbeten vâfir akçelerini aldıktan sonra tevcîhatda Selim Ağa’yı topcu-başı ve Ali Bey’i baş-bâkî kulu nasb etmiş idi. Menâsıb-ı Devlet-i aliyye öteden berû emekdâr ve mücer-rebü’l-etvâr zevâta ve Asitâne-i sa‘âdet-âşiyânede ikâmet ile birer takrîb is-tîhâl ve istihkak kesb etmiş kimesnelere münhasır ve mahsûs olup tevlîd-i ebâtîl eden berâtîl ile tahsîl-i menâsıb ve kat‘-ı merâtib edenlerin encâm u âkıbetleri vahîm ve uhdelerine ihâle olunan hidemât müşevveş ve sakîm olmak umûr-ı mücerrebeden olduğuna binâen sadr-ı maktulün derece-i istid-râcı resîde-i rütbe-i nihâyet ve ser-i bî-devleti galtân-ı meydân-ı mezellet ol-dukdan sonra mûmâ-ileyhimâ mansıblarından azl olunup mînâsı fâsid olan mansıblarınm hayrından mahrûm olarak engüşt-gezâ-yı nedamet ü efsûs ve nefrîn-hân-ı baht-ı menhûs oldular.
Garibe: Mûmâ-ileyh Ali Bey azl olup infi‘âl-i infisâl  ile hânesine gider iken hılâl-i tarîkde iki nefer tavâşî ağalar ile bir harem arabasına tesâ-düf edüp âdet-i belde üzere avdet veyâhud bir mahalle sapmak lâzım iken zikr olunan ağalar ri‘âyet-i âdetde merkumun taksir ü tecâhülünü fehm etmeleriyle hemen kuvve-i gazabiyyeleri heyecân edüp mîr-i mûmâ-ileyh üzerine tarafeynden hücûm ve darabât-ı asâ ile her birini mânend-i mûm eyledikleri mütevâtir olmağla bu hâdise-i acibenin zuhûru mîr-i merkümun nu-hûset-i tali'inden ve resm-i Devlet-i aliyye’yi adem-i idrâkinden iktizâ eylediği muhtâc-ı beyân değildir. JljJI ûıl j.i
