Vukü‘-ı nakl-i hümâyûn be-sâhilsarây-ı Beşiktaş
Mevsim-i bahâr-ı bedî‘ü’l-âsâr kudûmiyle havâlardan kesafet ve sah-râlardan sıklet zail ve her-bir mahal sebze-zâr-ı cinâna mümâsil olup ebr-i Nisan ezhâr-ı çemen-sitâna ifâze-i hayât-ı letafet ve nesîm-i fazl-ı rebî* şü-kûfe-zâr-ı hazân-dîdeye nefh-i rûh-ı terâvet etmekle mürgân ûlî-ecniha sû-be-sû birer nihâl-i nevrüsteyi makam ve andelibân-ı bî-nevâ şâh-ı gülde birer güne âğâz ile bende-i usûl-i makam eylediklerinden gayri rû-yi deryâ meclâ-yi sâfdan mücellâ ve nezâret ü seyrinde füzûnî-i ferah u neşât hüvey-dâ olup fe-li-hâzâ tab‘-ı ma‘âlî neb‘-i mülûkânede meyl-i tenezzüh ve te-nakkul bedîdâr ve rağbet-i temâşâ-yi san‘at-ı Kirdi-gâr-ı âşikâr olduğuna binâen şehr-i mezkûrun yedinci isneyn günü sâhil-sarây-ı Beşiktaş’ı nakl-i hü-mâyûnlariyle reşk-endâz-ı bağ-ı İrem buyurdular.
