Fevt-i Şeyhülislâm-ı sabık Dürri-zâde Atâullah Efendi
Müşârün-ileyh Devlet-i aliyye’de üç defa şeyhülislâm olan Dürrî-zâde Mustafa Efendi merhûmun necl-i necibi olup bin yüz kırkiki senesinde ka-dem-nihâde-i sahn-ı şuhûd ve kırksekiz târihinde henüz fârik-i miyân-ı bûd u nebûd iken medrese ru’siyle sâhib-vücûd olup bedr-i serî‘ü’s-seyr gibi dev-re-i mu'tâdeyi dâir ve yetmişiki târihinde Selânik mevleviyetiyle hâiz-i rehî-ne-i mefâhir olmuşidi. Ba'de’l-infisâl zâdegân hakkında istiksârı ba‘îdü’l-ihtimâl olan tafra ve takaddüm-i âdi  müşârün-ileyh hakkında dahi meşhûd ve yetmişsekiz târihinde Mekke-i mükerreme pâyesiyle nakd-i râ-yic-i i‘tibârı ma‘dûd olup seksen târihinde bilfi'il kâdi-i İstanbul ve seksen-dokuzda Anadolu sadâretine mevsûl ve doksanikide Rumeli kazaskerliğiyle memnûn ve doksanyedide tekerrür ile kadr ü şânı dü-bâlâ ve efzûn olmuşidi. Sene-i mezkûre hilâlinde şeyhülislâm ve iki seneye karîb hallâl-i müşki-lât-ı enâm olup bâlâda zikr olunan esbâb ile mesned-i fetvâdan ma‘zûl ve semt-i Hicâz’a bahren azimet etmek üzere Gelibolu’ya mersûl kılınup se-beb-i gayr-i hafi ile tedricî viicûduna müstevli olan sû’-i kmye ve istiskâ illetleri bu defa zuhûr eden hareket-i kasriyye ile kabûl-i tezâyüd ve belde-i merkümede vefât eylediği haberi işbu Recebül-ferdin altıncı pazar günü der-i devlete vârid oldu. Müşârün-ileyh perverde-i pister-i iltifât u ta'azzüz ve der-âgîış-kerde-i şâhid-i gül-çehre-i tahayyüz olup hilm ü tevâzu'la şöhret-gîr ve celb-i kulûb-ı nâsda sâhib-i azimet ve teshir olduğundan gayri umûr-ı dünyâ-yi denî nazar-ı i‘tibânnda lâşey ve teveccüh-i ikbâl-i seri'ü’z-zevâl indinde mânend-i keyfiyyet-i mey olup sahîfe-i hâtm nokta-i gıll ü gışşdan hâlî ve mütehayyizler hakkında mürüvveti vâfir ve himmeti âlî idi.
