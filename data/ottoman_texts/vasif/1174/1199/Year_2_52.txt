Katl-i Vezir Râif İsmail Paşa
Bundan akdem tuğu ve sancağı ref‘ olunan Vezîr Râif  İsmail Paşa’nın vâli olduğu memleketlerde zulm ü ta‘addîsi efzûn ve bâ-husûs mu-kaddemâ muhâfazası uhdesine ihâle olunan serhadd-i Belgrad’m ihtilâline bâ‘is olunduğu ma‘lûm-ı hümâyûn olduğuna binâen mazhar-ı kahr u gazab olup menfasına azimet eder iken Kara Kethüdâ-zâde kapucu-başı Ali Bey erişüp cezâsını tertîb ve ser-i maktü'unu şâtıriyle Asitâne-i sa‘âdet’e ba‘s u tesrîb edüp derhâl sarây meydânına vaz‘ u nihâde ve mest-i câm-ı nahvet ü gurûr olan gerden-keşân-ı zamâneye jy U âyet-i şerîfesinin ma‘nâsı beyân ve ifâde kılındı.
Tercüme: Müşârün-ileyh devr-i Sultân Mahmud Hânîde yeniçeri ağalığından vezâret ile ber-murâd olan Vezîr Kürd İbrâhim Paşa’nın semere-i fu’âdı olup bin yüz otuzsekiz târihinde pederi Bağdad ağası iken nefs-i Bağdad’da tevellüd ve yevmen fe-yevmen neşv ü nema kesbiyle sinn-i kühûlete tesâ'ud ve kadr-i müşterek mu'ârefe nâil ve oldukça zâtında meleke ve haysiyyet hâsıl olmuşidi. Müşârün-ileyh pederiyle katı çok zaman seyr-i emâkin ve bül-dân ve umûr-ı ma'âşda olan fikr-i amîki pederine nümâyân oldukda hâl-i vezâretinde müşârün-ileyhi kethüdâlık hizmetine isal ve ol dahi idâre-i dâire ve celb-i menâfi* ve umûr-ı sâirede ızhâr-ı kemâl edüp ba'dehû Asitâne’ye kudüm ile dâire-î hâcegâne dâhil ve ba‘zı menâsıba eğerçi mütevâsıl olmuşidi.  Ancak îrâd ve iddihârı ma'dûm olduğundan müzâyaka ve us-rete dûçâr ve nâçâr ba‘zı ashâb-ı servet ve devlete âmed-şüd ile evkat-güzâr iken tâli‘inde olan nühûset ve idbâr münselib ve sa'âdet ve ikbâle münkalib olup ba‘zı mukarrebîn taraflarından tasahhüb ve bu vesâit ile hüdâvendi-gâr-ı sâbık merhûma kesb-i takarrüb eylediğine binâen kimyâ-âsâr olan en-zâr-ı mülûkiyye ile külçe-i mağşûşi’l-hâl-i mâhiyeti kâmilü’l-a‘yâr ve giderek Darbhâne-i âmire emânetiyle nukre-i kadr ü rif‘ati sikke-zede-i iştihâr olup bâb-ı vâlâ-kıbâbı merci‘-i mevâli ve abîd ve cûybâr-ı câh-ı i‘tibârı bâ‘-is-i reşef-i dil-teşnegân-ı ümîd olmuşidi. Seferler evâilinde vekâlet-i riyâset ile Asitâne’de kâr-sâz-ı hutüb-i cumhûr ve seferler hitâmına dek müsteşâr ve mü’temen-i cüz’îyyât ve külliyyât-ı umûr olup cülûs-ı hümâyûn vukû'un-da vekâlet-i riyâsetden mün'azil ve sukût-ı kevkeb-i ikbâlinden münfa'il ol-muşiken nakd-gîrân-ı asrın hüsn-i terbiyyeleriyle hizmet-i ûlâsına i‘âde ve
Ordu-yi hümâyûn avdetinde asâlet ile mesned-i riyasete pâ-nihâde olup Derviş Paşa sadâretinde zehrâbe-i azl ile mürrü’l-mezâk ve nefy ü tağrîb ile bedr-i kadri giriftâr-ı ukde-i mahâk olmuşidi. Bir müddetden sonra vezâret rütbesini tahsil ve Mısır ve Kandiye ve Mora ve Belgrad misillû menâsıb-ı cesîmeye tasarruf ve tevellî ile eyyâm-ı ma‘dûde-i ikbâlini tekmil edüp  âhır-ı kâr bâlâda zikr olunan seyyi'ât sebebi ile terk-i mâl ve serv-i râh-ı dûr ü dırâz-ı âhirete sefer eyledi. Müşârün-ileyh tasvîr-i nuküş-i mekr ü hilede Mâni ve tertîb-i mukaddemât-ı keyd ü hud'ada bî-müdânî ve a‘dâ ve ehibbâsmm fark u temyizi müşkil ve rü’yet-i umûr-ı devletde mühmil ve bâ-husûs salâh u takvâdan bî-behre ve zişt-huy ve türş-çehre olduğundan gayri kalbinde eser-i merhamet ma‘dûm ve akrabâsmdan leyle-i aşâya muh-tâc ba‘zı muhadderat ve mesâkîn olup imdâd u i‘ânetden mahrum oldukları kâffe-i nâsa ma'lûm ve adem-i sıla-i rahm kâtı‘-ı a‘mâr olduğuna nazaran âsâr-ı inkisârlarına düçâr ve şikestegî-i hâtırlarından neş’et eden belâya giriftâr olduğu emr-i meczûmdur.
