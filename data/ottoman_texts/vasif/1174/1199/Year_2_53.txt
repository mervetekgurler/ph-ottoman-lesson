Azl-i kâtib-i Kethüdâ-yi Sadr-ı âlî
Birkaç gün mukaddem kethüdâ kâtibi nasb olunan Reşid Mustafa Efendi’nin tabi'atı fesâd üzere mecbûl ve etvâr u reftârı gayr-i makbûl olduğu sâmi‘a-i hümâyûna mevsûl olup bu makûle mefsedet-pîşenin Bâbıâlî’de vücûdu muzırr olduğuna binâen azl olunup müddet-i medîdeden berû Di-vân-ı-hümâyûn’da çavuş-başılara kisedâr ve hüsn-i sülük ve reviyyeti bedîdâr olan Ömer Sâhib Efendi şehr-i mezkûrun onbirinci cum‘a günü kethüdâ bey kitabeti ile mesrûr ve üzerinde olan Haremeyn mukata'acılığı ile bundan akdem Davud Paşa binâ emini  olan yazıcı-i esbak Mustafa Efendi manzûr oldu.
