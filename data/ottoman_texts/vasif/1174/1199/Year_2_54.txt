Tevcîh-i meşîhat-i tarîkat-i mevleviyye
Konya’da seccâde-nişîn-i tarîk ve mâlik-i zimâm-ı erbâb-ı vecd ü tahkik olan Çelebi Efendi’nin sadr-ı sâbık vaktinde nây-i gülûsundan nefesini münkati' ve kudûm-ı peyk-i ecel ile rûh-ı pür-fütûhu müntezi* olup tahsîl-i makam irâdesiyle evlâd-ı Hazret-i Mevlânâ’dan küçük ve büzürk cemm-i gafîr ile Âsitâne’ye vürûd ve tarafeyn olmak takribiyle ve ahad-i hümânm tercihi bâbında der-i imkân mesdûd olup leyte ve la'alle ile imrâr-ı evkât olunur idi. Sadrıazam hazretleri Âsitâne’ye vusûl buldukda tarafeyn tek-râr beyân-ı hâl ve kat‘-ı rişte-i kil ü kal murâd eylediklerinde Konya’nm her hâline vuküf-ı tâmm-ı olan sadr-ı müşârün-ileyh hazretleri istid‘â-yi tarafeyne adem-i müsâ'ade ve yine evlâd-ı zükûrdan olup kurb-i neseb ve tahâret hesebi beyyin olan İsmâil Çelebi-zâde Esseyyid Mehmed Efendi’ye meşîhat-i mezkûre münâsib idüğü atabe-i ulyâ-yi cihândârîye telhis ve ifâde olunup mûcibince hatt-ı hümâyûn şeref-rîz-i sudûr olmağla der-akab mûmâ-ileyhe tevcih ve inâyet. ve def‘-i şûr u nizâ'a himmet olundu.
