Tevcîhât-ı vüzerâ-yi izâm ve ibkâ-yi vezâret-i Morevî Ahmed Paşa
Sabıka Mısır vâlisi sadr-ı esbak Silahdâr Mehmed Paşa’nm Mısır’dan azli ve müddet-i vâfireden berû bilâ-mansıb İskenderiye’de ikâmeti ıztırâb-ı hâline ve perîşânî ve mağdûriyyetine bâdî olup bu makûle mağdûr  ve perîşân-hâl olanlara merhamet muktezâ-yi meşreb-i pâdişâh-ı nîgû-haslet olduğuna binâen işbu şehr-i Receb’in ondördüncü isneyn günü müşârün-ileyhe Selânik ve Kavala sancakları ber-vech-i arpalık tevcih ve ihsân ve birkaç seneden berû merfû'ü’l-vezâre ve mağdûr ve bî-çâre olan Morali Ahmed Paşa hakkında dahi şefekat-i mülûkâne nümâyân olup ibkâ-yi vezâretle İnebahtı Sancağı inâyet ve Eğriboz sancağı sabıka Selânik mutasarrıfı vezir Silâhdâr Mustafa Paşa’ya ve Hanya sancağı sâbıkâ Eğriboz muhâfızı olan Livadyalı Vezir Haşan Paşa’ya tevcih buyurulup kapu ket-hüdâlarına huzûr-ı âsafîde ilbâs-ı hil‘at olundu.
