Havâdisât-ı Şarldyye
Bundan akdem Iran zeminde da‘vâ-yi vekâlet belki sevdâ-yi saltanat ile âteş-efrûz-ı şûr u şerr ve gurûr-ı ikbâl-i çend-rûze-i dehr-i kâsımetü’z-zuhûr ile kâmet-efrâz-ı kerr ü fer olup mahrûm ve nâ-kâm dârü’l-cezâya atf-ı zimâm eden Ali Murad Hân-ı bî-iz‘ânın reviş ve reftârı gayr-i müstakim ve sû’-i i‘tikâd ve fesâd-i niyyeti mutâbık-ı dil-hâh-ı dîv-i recim olduğuna binâen taraf taraf muhâlifleri zuhûr ve fukarâ ve zu'afâya musallat olan ummâl ve nüvvâbı zabt-ı nâsdan âciz olup umûrlarmda zarûrî ızhâr-ı te-vânî ve fütûr eyledikleri ma'lûmu oldukda ihâfe-i nâs  ve îrâs-ı ru‘b u hirâs ile halkı kendüye imâle içün etrâf u eknâfa ta‘yîn-i asker-i he-zîmet-eser ve ba‘zı mahallere bi’n-nefs kendüsü dahi sefer edüp bi-hikme-ti’l-lâhü te‘âlâ her ne cânibe müteveccih oldu ise râyet-i ikbâli menkûs ve üvâ-i azm ü kasdı bâzgûne ve menkûs olup bilâhire istisfâ-yi memâlik-i devâ'îsini derûn-ı habâset-makrûnunda ızmâr ve irtikâb-ı kâr-ı nâ-hencâr ile Tiflis hânım tevsît ve Moskovlu’dan isti'âne ve ba'zı şurût ile hâhişger-i emr-i muhâdene olarak kesb-i garaz-ı dünyâ ve celb-i arz-ı bî-bakâ içün a‘dâ-yi dîni ehl-i islâma taslît edüp hattâ mâlik olmazdan mukaddem se-fâretle irsâl etdiği Mehmed Bey nâm sefirine Moskovlu mu'teber bir âdemlerini terfik ve tâc ve çığa ve esvâb-ı zî-kıymet misillû hedâyâ ile merkumu akd-i sulha teşvik eylediklerinden gayri husûl-i matlab-ı aksâlarına mukaddeme olan bir-iki madde-i cesîmenin ikrâr ve ta'ahhüdü akabinde kefere-i mesfûre i'âne ve imdâdı iltizâm ve bir taifeyi celb içün mukaddemce tertîb etdikleri har-mühre-i mekr ü firîbi âdetleri üzere rişte-güzâr-ı intizâm etmişler idi. Sefîr-i merküm Ali Murad Hân’a vâsıl olmazdan mukaddem hân-ı mezbûrun helâki şuyû‘ ve ol dahi edâ-yi sefâret etmeksizin Tiflis’e rücû‘ eylediği Moskovlu’nun Îrânîler ile akd-i sulha rağbetleri hudûdlarına mütekâ-rib ba'zı emâkine dest-res  olmak ümidiyle olup ba'dehû bir-takrîb ile Azerbaycan taraflarına asker ta'yîn ve Lehlü’ye etdikleri gadr ü hileye kıyâsen hıtta-i İran’a bi’l-külliyye istilâ ve giderek memâlik-i mahrûse-i Dev-let-i aliyye’ye dahi tahattî ve tecâvüz ile semîr-i zamirleri olan mel'anet ve adâveti icrâ edeceklerini İran hanlarından fi’l-cümle miknet ü kuvveti zâhir ve ez-kadîm cânib-i Devlet-i aliyye’ye meyi ü rükûnu bâhir olan Ahmed Hân hâlâ Erzurum vâlisi Vezir Ali Paşa’ya tahrîr ve mahsûs dîvân kâtibisi-ni bu emr-i mühimm içün tesyîr edüp ahâli-i İran’a dînî ve mülkî melhûz olan zarar-ı a'dâyı def' ile ber-muktezâ-yi cihet vahdet-i islâmiyye himâye ve sı-yânet olunmalarını niyâz ve bu mes’ûlleri karîn-i müsâ'ade olmadığı sûret-de hadd ü kıyâsdan bîrûn ehl-i İslâm pâ-mâl-i a‘dâ-yi füsûn-sâz olacağını beyân etmekle Moskovlu’nun Tiflis’de el-yevm vâfir âdemleri mevcûd olduğuna mukâbeleten Devlet-i aliyye tarafından dahi bir-iki bin âdem ve top ve cebe-hâne ve bir mikdâr mühimmât tarafına gönderilüp imtiyâzen ani’l-gayr bir rütbe ile dahi manzûr ve cânib-i devletden bu veçhile mültefet ve mesrûr olduğu hâlde ahâlî-i İran’a itmi‘nân-ı kalb hâsıl ve himâye-i devleti teyakkun ile havf u haşyetleri zâil olacağı ve düşmen-i dîn zuhûrunda te’yîd-i dîn-i mübîn ve kal‘-ı usûl-i müşrikîn içün merdâne mübâreze ve mu-kâtele edeceğini dîvân kâtibi merküm şifâhen takrîr  eylediğini ve-zîr-i müşârün-ileyh bu def'a tahrîr etmiş a'dânın sû’-i kasd ve niyyeti ma'lûm ve ednâ bahâne ile İrânîyân üzerine hareketi meczûm olduğuna binâen İran hanlarına bundan akdem tesliyeti mutazammın ve düşman zuhûrunda bi’l-ittifâk mukabele etmelerini mübeyyin evâmir-i aliyye ısdâr ve sugür u hu-dûd-ı islâmiyyede vâki' olan vulât-ı zafer-i'tiyâd lede’l-iktizâ me’mûr-ı i'âne ve imdâd oldukları iş'âr olduğundan gayri Hoy hânı mûmâ-ileyh şâir hânlar beyninde müteneffis ve sâhib-vücûd ve ashâb-ı hail ü akdden ma'dûd olduğuna binâen şâirlerinden ziyâde mültefit olup hattâ atâyâ-yi mülûkiyye ve teşrîfât-ı sultâniyye ile dahi kesb-i imtiyâz etmişidi. Ahâli-i İran haklarında sebkat eden va'din mehmâ-emken incâzı ve lâzıme-i yek-ciheti ve it-tihâda ri‘âyeten râyet-i nusret-âyet-i himâyet ve imdâdın iktizâzı kâr-ı dirin gayret-keşân-ı dîn ve fi‘l-i pişin humât-ı beyza-i müslimîn olup ancak kab-le’l-lüzûm asker ta‘yîni ve pâye i'tâsı ba‘zı mahzûru müstelzim olmağla şimdilik top ve ba‘zı mühimmât irsâliyle hân-ı mezkûru me’yûs etmemek her hâlde lâzıme-i hazm ü ihtiyât mer'î olup muktezâ-yi vakt ü hâle göre hareket etmek bâbmda vezîr-i müşârün-ileyhe hitaben emr-i âlî ısdâr ve tisyâr olundu.
