Nüzûl-i kalyon be-deryâ
Bundan akdem müceddeden binâsma irâde-i aliyye ta'alluk eden kalyonlardan «Bed’-i nusret» nâmiyle müsemmâ kırkbeş zirâ* bir kıt‘a kalyon Tersâne-i âmire’de kurulup bu esnâda hitâma resîde olduğu rikâb-ı kâm-yâb-ı mülûkâneye arz olunmuşidi. İşbu şehr-i merkûmun yirmidördüncü perşembe günü kalyon-ı mezkûrun deryâya indirilmesiyçün sadrıazam  ve şeyhülislâm ve kapudan paşa hazerâtı Tersâne-i âmire’de müctemi* olup şehriyâr-ı sutûde-âsâr hazretleri dahi teşrif buyurmalariyle ihtiyâr olunan vakt-i mes‘ûd hulûlünde âyeti tilâvet olunarak kalyon-ı mezkûr deryâya indirilüp müşârün-ileyhim hazerâtı semmûr kürkler ile mükerrem ve ricâl-i tersâne hil‘atler ile şâd ve hurrem oldular.
Zikr-i tevcîh-i muhâsebe-i cizye ve ser-bevvâbîn şüden-i hazînedâr-i sadr-ı âlî ve Halebli-zâde Ahmed Ağa
Derviş Paşa merhûmun sadâretinde haslar mukâta‘acılığı pâyesiyle zümre-i hâcegân-ı Dîvân-ı hümâyûn’a mülhak olup sadnazam-ı vakt cMI «il hazretlerinin mahdûm-ı necâbet-lüzûmlan olan Esseyyid Atâ-ullah Bey-efendi’nin bu esnâda kevkeb-i ikbâli leme‘ân ve münâvebe man-sıblarının enfa‘ ve kesîrü’l-cedvâsı ve hâcegân-ı dîvânın nihayet maksud u münâsı olan cizye muhâsebesi mansıbiyle devha-i âmâli muhaddar ve rey-yân olup doksandokuz tevcîhâtmda mansıb-ı mezkûru zabt etmek üzere şehr-i mezkûrun yirmibeşinci cum‘a günü mîr-i mûmâ-ileyhe ilbâs-ı hil'at ve yedine ru’us-ı hümâyûn i'tâ ve inâyet ve sadrıazam-ı müşârün-ileyh hazretlerinin hazînedârlık hizmetleriyle müstahdem ve merâtib-i Devlet-i aliyye’ye liyâkati müsellem olan Ağa ve Bağdad ve Şam kapu kethüdâsı
Halebli-zâde Ahmed Ağa kapucu başılık ile çerağ ve ihyâ buyuruldu. 
Ahvâl-i serhaddât
İsmail cânibi seraskeri ma'iyyetine me’mûr Anadolu eyâletinin zu'amâ ve erbâb-ı tîmârmm İsmail’de tûl-i ikâmetleri hasebiyle hâlleri perîşân ve bâ-husûs seraskerleri Vezîr Abdi Paşa’nın Sofya’ya nakl ü hareketi baka ve sebâtlarma tezelzül-resân olup âhırü’l-emr teferrük ve teşettütleri vuku* ve meks ü tevakkufları zımnında zâbitlerinin pend ü nasihati gayr-i mesmû' olup cânib-i mezkûrun askerden tahliyesi mugâyir-i muktezâ-yi hâl ve istihkâm ve takviyesi esbâb-ı zâhiriyyeyi istihsâl kabilinden olduğuna binâen her ne hâl ise şimdilik eyâlet-i mezkûrenin zu'amâ ve erbâb-ı tîmârı envâ‘-i tehdîd ve tahvîf ile tevkif ve yerlerine seri'an tertîb olunan asker İsmail’e vusûlünde memleketlerine avdetleri içün kendülere ruhsat verileceği va'd olunup eyâlet-i mezkûreye bedel olmak üzere Rumeli taraflarında mütemekkin olup dîvân kaleminde isim ve resimleri musarrah olan a‘yân-ı memleket ve zâbitân-ı vilâyet taraflarından tahammüllerine göre piyâde ve suvâri asker tertîb ve İsmail cânibine mukaddem mübâşirler ile sevk ü tesrîb olunduğundan gayri Karaman Eyâletinin bilcümle zu'amâ ve erbâb-ı tîmârı dahi cânib-i mezkûr seraskeri ma'iyyetine bu def'a müceddeden ta'yîn ve Trabzon eyâleti mukaddema Soğucak’a me’mûr olduklarına binâen bu âna dek hareket etmedikleri vâsıl-ı rütbe-i ilmü’l-yakîn olup iştigâllerini hâvî mü’ekked emr-i âlî şeref-sudûr ve Sivas Eyâleti dahi  bir müddetden berû Ben-der’de emr-i muhâfazaya kıyâm ve Anadolu eyâleti misillû bunların hâli dahi perîşân ve bî-nizâm olmağla Akkerman kabasını ta‘mîr ve hendeklerini tathîr edüp Ramazan gurresinde vilâyetlerine avdetleri içün emr-i âlî gönderileceği va‘d olunduğu ve sâbıkâ Kocaili sancağı mutasarrıfı ve Pirezen muhâfızı olan İsmail Paşa’ya müceddeden Rumeli beylerbeyliği pâyesiyle Yanya Sancağı tevcih ve ihsân ve Özi’de Vezîr Çerkeş Haşan Paşa ma'iyye-tinde edâ-yi hizmet eylemesi emr ü fermân ve sâbıkâ Kars muhâfızı Dul-kadır-zâde Ömer Paşa’ya eyâlet-i Maraş tevcih olunup Kars’a azimet etmiş ise dahi avdet etmesi ve Palu beyi ve şâir ol havâlide olan ümerâya Anadolu veyâhud Rumeli cânibinde istihdâm olunacakları i’lâmiyle matlûb olan asker ile hâzır ve bundan sonra ısdâr olunacak emr-i âlîye nâzır olmaları ve Maraş Eyâleti bundan akdem Kars cânibine me’mûr olup adem-i azimet zımnında ba‘zı a‘zâr-ı vâhiye îrâd etmişler idi, gerek Maraş ve gerek Di-yarbekir eyâletleri bi-eyy-i hâl me’mûr oldukları mahalle azîmetleriyçün emr-i âlî irsâl ve İşboz ve Podgoriçe karalarını hasr u tazyik ve sekenesinin esbâb-ı sâmân ve râhatlarını tefrik eden İskenderiye mutasarrıfı Mahmud Paşa’ya fî-mâ-ba‘d kal‘ateyn-i  mezkûreteyne adem-i müdâhale ve ahâlisine mu’âmele bi’l-mücâmele etmek şartiyle kapudan paşa takriri üzere İskenderiye Sancağı ibkâ ve Ohri Sancağı dahi Mehmed Paşa-zâde’ye tevcih ve i‘tâ olunup Filibe’den Kızanlık’a ve andan cisr-i Mustafa Paşa’ya ve Edirne’ye gelince yolların emniyyeti ve ebnâ-yi sebil ve fukaranın râhatı meslûb olmağla bu makûle şakâvete cesâret eden tâgî ve bâgîleri tedmîr ve istîsâl bâbında Edirne bostancı başısına mü’ekked emr-i âlî irsâl ve ada muhâfızı olan Şemseddin Bey mansıbı olan Çirmen’e gelüp Dukakin mutasarrıfı Ali Paşa ada muhâfazasma ve Boğdan başbuğu ve Bucak’da olan Ars-lan Paşa kethüdâsı ma'iyyetlerinde mevcûd olan top ve mühimmâtı İsmail seraskerine teslim ve kendüleri dahi ma'iyyetlerinde olan asâkir ile Bender muhâfazasma gidüp hizmet-i lâzımede sa‘y-i azîm etmeleri tenbîh olundu.


İhsân-ı vezâret be-Mahmud Paşa
Ağa-yi yeniçeriyân-ı esbak be-izâfe-i eyâlet-i Belgrad ve azl-i Vezir Sırrı Selim Paşa ve tevcîh-i Hanya ve Köstendil
Sugür-ı islâmiyyede vâki1 kılâ‘-ı mansûreden Belgrad-ı dârü’l-cihâdın dâima esbâb-ı muhafazası mükemmel ve şîrâze-i nizâmı gayr-i münhal olmak matlûb olup muhâfazasma me’mûr olan vulât-ı izâmm dahi serhadd umûruna vuküf ve ıttılâ'ları mültezem  ve kable’l-iktizâ tetmîm-i me-hâmm lâzımesinde ikdâmları ehemm olduğundan gayri serhadlerde olan ocaklunun zabt u rabtları ağalıkdan çerağ olunan vüzerâya ehven ve muk-tezâ-yi cinsiyyet üzere her vaz‘ u tavırları serhadlüye müstahsen görüleceği mukaddemâtı serd ü beyân olunarak Selim Paşa’nm vücûb-i azli inhâ ve işbu şehr-i Receb’in yirmisekizinci isneyn günü müşârün-ileyh Belgrad’dan azl ve Hanya sancağiyle tahkir ve izrâ olunup Belgrad muhâfızlığı bundan akdem ba'zı evsâf-ı memdûhası sebt-i sahîfe-i beyân ve beylerbeyilik ihsâ-niyle mazhar-ı lûtf-i pâdişâh-i gîti-sitân olan Mahmud Paşa’ya bâ-rütbe-i vâlâ-yi vezâret tevcih ve inâyet ve sâbıkâ Hanya mutasarrıfı Livadyalı Vezir Haşan Paşa dahi Köstendil Sancağiyle mazhar-ı birr ü mekremet buyuruldu.
