Tevcîh-i Trablus-Şam
Bundan akdem mîr-haclık husûsiyçün mün‘akid olan meclis-i meşve-retde Cezzâr Ahmed Paşa’ya Şam eyâleti tevcih olunur ise ol havâlide olan eyâletleri birer âdemisine arz u tahrîr ve muktezâ-yi vakt ü hâl budur diyerek hâh u nâ-hâh arzını yürüdüp ol havâliyi külliyyen nefsine ve dâiresi halkına tahsis edeceği vâhimeleriyle umûr-ı Cerde’nin idâresi kaviyyü’l-iktidâr bir vezîr-i nâmdâra tahmil olunmak ukalâ-yi devlet taraflarından re’y ü tedbîr olunup Vezîr Mikdâd Ahmed Paşa’ya cerdecilik ile Trablus eyâleti tevcih olunmuşidi.  Müşârün-ileyhin debdebe ve mikneti zâhir ve bâ-husûs pederlerinin beyne’l-ekâbir ve’l-asâgir vak* u şânı ke’l-meseli’s-sâir olduğundan Cezzâr Paşa’ya vahşet târî ve giderek maraz-ı tehâsüd ve tebâguz sâri olarak miyânelerinde adem-i imtizâc hâletleri vukü'u ashâb-ı hail ü ak-din hâtır-güzârı olduğundan başka bu i‘tizârât vezîr-i müşârün-ileyh tarafından dahi îrâd ve Trablus’un sarf u tahvili husûsunda etrâfdan istimdâd edüp bu garaza mebnî delil başı İbrâhim Ağa’ya beyler beyilik ile çerde başbuğ-luğu ve Trablus eyâleti tevcih ve metâyâ-yi isti‘câle suvâr olarak savb-ı maksûda luhûku emr ü tenbîh olunup paşa-yi mûmâ-ileyh Asitâne’den hareket ve birkaç merhâle azimet etdiği esnâda sadrıazam hazretleri vâsıl-ı der-i devlet olup paşa-yi mûmâ-ileyh bî-tâb u kudret ve âhâd-i nâsdan ma‘-dûd bir şahs-ı bî-şöhret olduğundan gayri Azm-zâdelere katı çok zamân hizmeti hasebiyle Trablus’a vardıkda Azm-zâdelüler başına müctemi* olup ol havâliyi ifsâddan hâli olmayacaklarını serd ü beyân ve cerdecilik Cezzâr Paşa’nın yine re’yine havale olunup İbrahim Paşanın tevkifini istihsân eylediklerine binâen bulunduğu mahalde ikâmetiyçün paşa-yi mûmâ-ileyhe fermân-ı âlîşân gönderilüp Cezzâr Paşa’ya dahi bu mazmûnda  makâm-ı sa-dâretden kâime gönderilmişidi, Müşârün-ileyh tarafından bu defa der-i devlete vürûd eden tahrîrâtda hazinedarlık hizmetinde olup hâlâ Hama mütesellimi olan Süleyman Ağa’nın umûr-ı cerdeyi idâreye liyâkati mastûr ve istihdâma şâyân olduğu muharrer ve mezkûr olmağla istid‘âsına binâen avâ-tıf-ı aliyye-i hazret-i cihândârîden ağa-yi mûmâ-ileyhin beylerbeydik ile Trablus Eyâleti tevcih ve ihsân ve selefi Delil İbrahim Paşa’ya Karahisâr-ı sâhib Sancağı tevcih olunup ba‘de’l-îd me’mûr olacağı mahalle azimet içim âmâde olması emr ü fermân buyuruldu.
