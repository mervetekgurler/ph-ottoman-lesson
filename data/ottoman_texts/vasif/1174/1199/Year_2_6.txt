Mükâleme-i Keisülküttâb bâ-elçi-i İspanya
Elçi-i mesfûr bi’l-vâsıta ifâde-i merâm meysûr olmadığını inbâ ve tâ- . lib-i mükâleme olduğunu inhâ edüp lede’l-istîzân ruhsat-ı mülâkâta nâil ve işbu Muharremül-harâmm onbirinci perşembe günü reisülküttâb efendinin hânesine vârid ü vasıl olup Malta korsanlariyle Devlet-i aliyye mütâreke murâd eylediği hâlde vâsıtalariyle nizâmı kâbil ve bu mukabelede kendüleri-nin dahi Cezayirlü ile mâ-beynleri bulunup husûl-i emniyyet-i tarafeyn ile def‘-i gavâil olunmasını iş‘âr ve İspanyalu ile vuku' bulan musâlaha iktizâ-siyle husamâsına i'ânet münâfî-i şurût-ı safvet iken Cezâyirlü’ye alenen im-dâd ve mukaddemâ Ispanya’dan vürûd eden barutun bahâsı verilmeyüp ticâret sevdâsiyle getürdükleri metâ'a rağbet olunmadığını îrâd ve Cezâyirlü ile vukü‘ bulan muhârebede ahz eyledikleri üserâ-yi islâmiyye taraflarından elbise ile takdim olunup Tersâne-i âmire’de olan İspanya esirleri bulunduk-lan hey’et üzere verildiklerini beyân ile ta‘dâd-ı mevâdd etdikden sonra bir kıt‘a takrir dahi arz eyledi. Reisülküttâb efendi tarafından mukabele olunup Maltalu korsan makülesinden ve deryâ sâriklerinden olup Devlet-i aliyye’nin bu bâbda muhâdene sûretine meyi ü rağbeti şânına şâyân olmadığı ve Dev-let-i aliyye ber-mûceb-i şurût Cezâyirlü’ye harb ü silm beyninde muhtâr ve lâzırn gelen emr-i celîlü’ş-şânı ısdâr eylediğinden gayri teshîl-i madde zımnında sa‘y ü himmeti bî-dirîğ ve i'ânet iddi'â olunan levâzımı  akçeleriyle iştirâ ve bu mu'âmele beyne’d-düvel tesvîğ oluna-geldiği zâhir olup ancak Cezâyirlü ile İspanyalu’nun miyânelerinde tekevvün eden temâdî mu-hârebât müstelzim-i âfât ve mûcib-i tezelzül bünyân-ı masâfât olacağı ve levâzım-ı seferiyyeden olan barutun lüzûmu vakt-i cihâdda olup isti'mâle salâhiyeti dahi ehemm olmağla bu defa vürûd eden barut tecrübe olunduk-da hassa-ı lâzımesi olan ihtirâkden sâlim ve iş'âliyçün i'dâd olunan âteş-i cevvâleyi hîn-i mukarenetde itfâ eylediği ma‘lûm-ı evâlim olduğu Devlet-i aliyye’ye İspanyalu tarafından vürûd eden barut İngiliz barutu gibi olduğu takdirde iştirâ ve bahâsı der-akab i'tâ olunacağı ve iksâ-yi üserâ kânûn-ı devlet-i ebed-müddetden hâriç olup her devlet kavâid-i mer‘iyyesini muhâ-fazaya mükibb ve musırr olduğu ecvibeleri verilüp bu mazmûnda efendi-i müşârün-ileyh tarafından elçi-i mesfûre bir kıt'a takrir dahi i‘tâ olundu.
