Tevcîh-i Eyâlet-i Sivas ve livâ-i Kayseriye
Bundan akdem Trablus-Şam tevcih olunup ba‘zı mülâhazaya mebnî azli savâb-dîd-i evliyâ-yi devlet olan Vezir Mikdâd Ahmed Paşa’nm bu defa der-bâr-ı devlet-medâra tahrîrâtı gelüp mefhûmunda mukaddemâ tarafına Trablus tevcih buyurulduğu hasebiyle masârif-i külliyyeye dûçâr ve bu defa me’mûr olduğu vech üzere mâlikânesi olan Amasya’da hall-i İlâhi zuhûruna intizâren ârâm u karâr vukü‘ bulur ise pâ-beste-i kayd-ı usret ve ıztırâr olacağını iş‘âr ve hâline çespân bir mansıb ihsân olunması bâbında nakdîne-i niyâz ve recâyı nesâr eylediğine binâen hakkmda şefekat-i mülûkâne levha-tırâz-ı zuhûr ve işbu Şa‘ban-ı şerifin altıncı isneyn günü eyâlet-i Sivas ile mesrûr ve selefi Abdülcelil-zâde Vezir Süleyman Paşa’nın  dahi şimdilik Kayseriye sancağıyle hâtın mecbûr kılındı.
