Azl-i Şeyhülislâm İbrahim Efendi ve nasb-ı Ahmed Atâullah Efendi
Sâniyen müfti’l-enâm olan İbrâhim Bey-efendi hazretlerinin bu defa dahi ba‘zı hareketleri mizâc-ı hümâyûna muhâlif gelüp müddet-i meşîhatleri üç mâha resîde olmaksızın yevm-i mezkûrda azl ile İstavroz’da vâki* sâhil-hânelerinde ikâmetleri irâde buyuruldu. Sâbıkâ Rumeli kazaskeri ve reisül-
ulemâ olan Abdurrahman Efendi-zâde semâhatlû Ahmed Atâullah Efendi hazretleri takaddüm-i zamânî ile pîşvâ-yi etrâb-i ülü’l-elbâb ve meziyyet-i zâtiyye ile sâmi-kadr ü âlîcenâb olduklarından gayri evsâf-ı memdûhe ve etvâr-ı gayr-i makdûheleri gıbta fermâ-yi selef ve hüsn-i hulk u mu‘âşeret ve hilm-i müfrit u meskenetleri yâd-âver nâm Ahnef ve bâ-husûs hakkâniy-yet ve nısfet ile şöhret-gîr ve iffet ü tahâret-i zeyl ile müsellem-i bernâ vü pîr oldukları an-asıl ma‘lûm-ı şehriyâr-ı kişver-gîr olup bu makûle dîndâr ve müteşerri1 ve sâhib-i takvâ ve müteverri‘in mesned-i meşîhat-i islâmiyye-de  vücûdu dîn ü devlete nâfi‘ olduğuna binâen yevm-i mezkûrda huzûr-ı mevâhib-mahsûr-ı mülûkâneye da‘vet ve sadrıazam hazretleri ka-puda henüz tevzî‘-i mevâcibe bed’ ve mübâşeret etmişiken ihzârlarmda mü-sâra‘at olunup lede’l-vürûd mevlânâ-yi müşârün-ileyh hazretlerine hil‘at-i beyzâ-yi câh-ı iftâ iksâ ve yed-i atâ-i mu‘tâdlarına teslîm-i makâlîd-i umûr-ı ulemâ kılındı.
