Vürûd-ı havâdisât-ı Mısriyye ve vukü‘-ı meşveret der-dâire-i Kethüdâ-yi hazret-i âsafi
Hâmil-i mevâlîd-i fiten ü ihtilâl olan Ümm-i dünyâ’dan bu esnâda tevellüd eden ahvâl-i müdhişeyi mutazammm der-i devlet-medâra arz u mahzar viirûd ediip me’allerinde birkaç seneden berû Mısır’da kaht u galânm zuhûru sükkânını mübtelâ-yi gürisnegî ve cû‘ ve Mısır vâlisi sadr-ı esbak Silahdâr Mehmed Paşa’nın dahi İskenderiye’ye vürûdundan berû kerb ü belâ iştidâd üzere ba'zı evgâd-ı nâs beyninde şe’âmet-i kadem kaziyyesi şuyû‘ ve nehy ü zecr-i avâm ve zabt-ı efvâh-ı enâm mümkin olduğundan bi’l-ittifâk müşârün-ileyh mesned-i hükûmetden  tenzil olunduğu ve şeyhülbeled İbrâhim Bey mukaddemâ inkılâbât-ı umûr-ı Mısriyye iktizâsiyle Sa‘îd cânibine azimet ve bu esnâda bi’l-ittifâk Mısır’a avdet ve lede’l-vürûd vâli-i Mısır-ı sâbık tarafından tevâtî-i ahâli ile kâimimakâm nasb u ta‘yîn ve vâli-i cedîd vürûduna dek rü‘yet-i umûr kendüye tenbîh ve telkin kılındığı ve Bender-i Reşid ve İskenderiye mâ-beynlerinde vâki1 sedd-i kebîr telâtüm-i bahr sebebi ile muhtâc-ı ta‘mîr olup bundan akdem lede’l-keşf keyfiyyet der-i devlete arz u tahrîr ve şimdiye dek haberi karîn-i ukde-i te’-hîr ve maaz-Allah eyyâm-ı cevelân-i Nil’e dek termîmine mübâşeret olunmadığı hâlde hasâret-i azîmeyi mûcib olacağından başka kurâ-yi vilâyet-i Buhayre külliyyen gark ve Bender ve Reşid ve İskenderiye numûne-nümây-i eydî-i sebâ olacağı muhakkak olmağla sedd-i mezkûrun ta'mîri içün bir an akdem binâ emîni nasb olunmak ve aktâr-ı Mısriyye sükkânı el-yevm Bahr-i sefîd cânibinden vürûd eden zehâir ile sedd-i ramak-ı cû‘ eylediklerine binâen sene-i âtiyyede Mısır mîr-haccına ve Haremeyn-i şerîfeyn taraflarına i‘tâ ve irsâli mu'ayyen olan zehâirin tedârükü veche’n-mine’l-vücûh mümkin olmayup sa‘r-ı râyici üzere Bahr-i sefîd iskelelerinden zikr olunan zehâirin İskenderiye ve Dimyat iskelelerine nakl ve fürûhtu içün evâmir-i aliyye ısdârı ve Mısır’da vâki* olan kaht u galâ takribi ile sene-i sâbıkada techîz-i mîr-hac mutasavver değil iken mahzâ tahsîl-i rızâ zımnında envâ-i meşekkatle mîr-hac nasb olunup hubûbat ve zehâir tertîb ve surre-i  şerife tahsil ve vakt ü zamâniyle tesrîb olunmuşidi. Tarîk-i hacda vâki‘ olan urbânın cem'iyyetleri ve nehb-i hüccâcda musammem olan fesâd niyyetleri ma‘lûm olduğundan caddeden udûl ve tarîk-i âhardan azimet ile mevsim-i hacca idrâk ve vusûl müyesser olduğu ve Harb urbânı tarafından Mekke-i mükerreme’de sâkin olan mu‘teberân-ı kabile ile şerîf-i Mekke ve mîrü’l-hac akd-i meclis etmek ve beyne’l-haremeyn vâki‘ olan aşâirin mu’ayyenâtı veri-lüp te’mîn-i hüccâc zımnında verile-gelen rehinleri Mekke-i mükerreme’de ibkâ ve ba‘dehû taraflarına redd ve i‘tâ mu‘tâd iken zikr olunan âdetin metrûkiyyeti hüccâc-ı hidâyet-müntehâcm bâ‘is-i insilâb-ı emniyyetleri olmağla bu keyfiyyetin dahi hüsn-i nizâma rabtı ve bu sâl-i meymenet-fâlde hüccâc-ı Mısr’ın Mekke’den hareketi hilâlinde eşrâr-ı urbân Yenbuğ kal‘-asına istilâ ve askerini ifnâ ve hüccâcı nehb ü gâret sevdâsında oldukları ihbâr ve inhâ olunup reh-i râsıtdan azîmetde hatar u âfet vukü'u melhûz olduğuna binâen şerîf-i Mekke-i mükerreme ile ba'de’l-meşvere Medine-i münevvere’ye uğramaksızın mahfel-i şerif ve hüccâc-ı hidâyet-redîf semt-i selâmete îsâl ve Medine-i münevvere halkının matlûbları olan surre şerîf-i Mekke ma'rifetiyle mevcûd olanlara ve olmayanların vekillerine ve vekilleri olmayanların surrelerini mîr-hacc Mısır’a ma'an götürüp urban tasallutundan şerîf-i müşârün-ileyh vâsıtasiyle kal‘a-î mezkûre tahlîs olundukda bakâyâ-yi surre ashâbına irsâl  ve kal'a tahlîs olunmadığı hâlde sene-i147 âtiyede gönderileceği ve Mekke-i mükerreme’den minvâl-i muharrer üzere hareket ve Cidde yoluyla berren azimet esnâsmda eşkıyâ-yi urbân Mısır hüccâcma hayli sıklet îrâs edüp Mağrib hüccâcı mîr-hac beyin ve şâir ashâb-ı tecrübenin nasihatlerini adem-i ısgâ ile Medine-i münevvere’ye râhî ve Medine’den cüz’î ba‘îd olduklarında mutarassıd-ı fırsat olan urbân nâ-gehân üzerlerine hücûm ile emvâl ve eşyâlarını nehb ü tâlân etdikleri ve tarîk-i hacda mehâzin-i zehâir olan kılâ‘ mürûr-ı eyyâm ile harâb olup kılâ‘-ı mezkûreyi ta'mîr ve zahirelerini tevfîr mevküf-i himmet-i devlet-i ebed-masîr olmağla bu garazm husûliyçün âidât-ı mu'ayyeneden mâ'adâ fakat bu sene-i mübârekede bin yüz kise i'ânet olunmak ve olunmadığı sû-retde mîr-haccm imkân-ı azimeti mefkûd olacağı beyân olunmuş mîr-haccın reh-i râstdan adem-i rid[de]ti ne hikmete mebnî olduğu ve gılâl ve mu‘ay-yenât-ı sâirenin irsâlinde zuhûr eden ihânet ve hiyânetleri mukaddemâ Medine-i münevvere’den vârid olan tahrîrâtda tafsil olunduğuna binâen mevâdd-ı mezkûreye dâir Mısırlu tarafına mü’ekked evâmir-i aliyye gönderildiği bundan akdem sebt-i sahîfe-i beyân kılınmışidi. Husûsât-ı mezkûre hutüb-ı cesîmeden olup ricâl-i devlet ve erkân-ı saltanat ile birkaç meclis-i meşveret olunarak vech-i lâyıkı üzere nizâmı matlûb-ı hümâyûn olmağla bi-nâberîn şehr-i Receb  ü’l-müreccebin yirmialtıncı pazar günü Bâbı-âlî’de kethüdâ bey dâiresinde meclis-i hassü’l-hâs tertîb olunup Mısır ahâlisinin tahrîrâtı ve vâli-i sâbıkın işbu tahrîrâtı cerh ve ilga eden ma'rûzâtı huzzâra kırâat olundukda Mısır hüccâcını Medine-i münevvere ziyâretinden mahrûm etmeğe sebeb olanlar beher hâl taraf-ı Devlet-i aliyye’den mu’âheze olunmak meczûm olduğundan ahâlî-i Mısır mukaddemce ba‘zı mugallata ile tahdîş-i ezhân etmek vâdilerine düşdükleri ve masârif-i hac deyû istid‘â etdikleri meblağ taraf-ı devletden verildiği sûretde tertîb-i kadîmi ihtilâs ve iğtisâb verilmediği takdirde mîr-haccın umurunu rü’yetden takâ'üs ile ma‘âz-Allah mîr-haccın hareket edemediğini Devlet-i aliyye’ye isnâd edecekleri bî-irtiyâb ve sedd-i kebîr ta'mîri dahi cümle-i mugallatadan olup ancak adem-i mümâşât ahâli-i mezkûrenin mecbûl oldukları ru'ûnet ve huşûnet-lerine nazaran müstelzim-i âfât ve mahâfât olmağla zikr olunan sedd-i kebîrin bundan akdem ne veçhile ta‘mîr olunduğunun kayıdları tetebbû1 ve istikra olunup sâbıklarda olduğu gibi irsâliyye hazînesinden ta'mîri ve iktizâ eden müte‘ayyin mübâşirin tesyîri istisvâb ve mübtelâ oldukları kaht u ga-lânın mümkin mertebe izâlesine sa‘y ü inkibâb lâzım olmağla ba‘zı sevâhil ve cezâirden tüccâr zümresi sefâin-i islâmiyyeye zehâir teşhîn ve râyici üzere götürüp ahâli-i Mısır’a fürûht etmeleri bâbında taraf taraf neşr-i  evâmir kılınmak tasvîb ve tahsîn ve hüccâc-ı Mısır’ın esnâ-yi râhda zahmet-keşîde oldukları mücerred-i hırs u tama1 belâsiyle urbâna surre verilmemek-den neş’et ve mâl-i irsâliyyeden mahsûb olmak üzere istid‘âları olan bin yüz kise hîn-i feth-i Mısır’da i‘ânet-i masârif-i mîr-hac nâmiyle kahve ferdelerine tarh olunan meblağdan havâle olunup vefâ etmediği sûretde kusûrunun dahi cihet-i nizâmı bulunmak münâsib-i vakt ü hâl ve aks-i kaziyyede ba‘zı mahzûr tekevvünü mütebâdir-i ezhân-i ba‘zı ricâl olduğuna binâen bundan cem‘iyyetlü bir meclis tertîb olunup tekrar bu keyfiyyâtm müzâkeresi istisvâb olundu.
