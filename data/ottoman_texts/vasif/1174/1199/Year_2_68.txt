Vukü‘-ı meşveret der-hâne-i hazret-i fetvâ-penâhî
îşbu Şa‘ban-ı şerifin altıncı isneyn günü hâne-i hazret-i fetvâ-penâhîde sadrıazam hazretleri ve kudât-ı asâkir ve uzemâ-yi ricâl-i devlet hâzır oldukları hâlde tahrîrât-ı Mısriyye ve kethüdâ bey dâiresinde mesbûk olan mübâ-hasât ve mülâhazat der-miyân olunup sedd-i kebîrin ta'mîrine ve münâsib olan sevâhilden zehâir irsâline dâir olan ârâ-yi sâibe huzzâr taraflarından is-tihsân ve Yenbuğ iskelesine urbân-ı Harbin istilâsı takribi ile hüccâc-ı Mısır’ın Medine’ye azimetleri mümkin olmayup emniyyet-i hac içün fî-mâ-ba‘d şerif hazretlerine aşîret-i mezbûre rehin vermek bâbında Mısırlının iltimâs etdikleri evâmir mugallata kabilinden olduğu Medine ahâlisinin ve Harb şeyhinin vârid olan kâğıtlarından müstebân olduğu  serd ü beyân ve sinîn-i çendinden berû vâridât-ı Mısriyyeyi ümerâ ve şâir mütegallibînden olan erbâb-ı bagy ü hevâ intihâb ve hac masârifini dahi tedrici Devlet-i aliy-ye’ye tahmil ile irtikâb-ı kâr-ı nâ-savâb edecekleri zâhir olmağla bunlara bu def'a dahi şu zeminde bu zeminde evâmir tahrîrinden ise mütevekkilen al-Allah üzerlerine hareket Devlet-i aliyye’ye mahz-ı hayrdır kelâmını nakî-bü’l-eşrâf efendi sevk ve huzzâra şevk gelüp re’y-i mezkûru tasvîb ve defter-dâr-ı şıkk-ı evvel Feyzi Süleyman Efendi dahi filhakika gılâl ü mâl-i kilâr ve irsâliyye ve mevadd-ı sâirenin tanzimi içün Mısır’a me’mûr olduğumda hâmil olduğum evâmir-i aliyye hutüt-ı hümâyûn ile tevşîh ve bu def'a dahi tarafınızdan iğmâz ta'ayyün eder ise berten ve bahren üzerinize hareket olunur tehdîdât-ı şedîdesi me’âllerinde tasrîh olunmuşiken tahdidin îkâ‘ı mec-zûmları olmadığına binâen kâr-ger olmayup bundan böyle dahi bu makûle va'îdât ve ihâfeden kendülere te’essür hâsıl olmayacağı bedîhî olmağla hemen nakîbü’l-eşrâf efendinin dediği gibi üzerlerine hareket lâzımdır ve ahâ-lî-i Mısır Abdi Paşa ve Hacı Ali Paşa ve kapudan paşa hazerâtmdan gayri vüzerânm birinden havf etmedikleri mukaddemâ tashih olunup kapudan paşa birkaç sefine ile bahren ve bir muktedir kimesne dahi asâkir-i vefîre ile berren ta‘yîn olundukları hâlde ulemâ ve ocaklu beylerden müşme’iz ve mü-teneffir zevallerini mütemennî  olmalariyle memâlîkden kutr-ı Mısrı istisfâ eyleyecekleri hüveydâdır. Ancak ibtidâ-yi emirde bir şahs-ı kaviyyü’ş-şekîme mikdâr-ı vâfî asker ile İskenderiye’de bulunmak mühim olup zîrâ İskenderiye Mısırlu yedlerinde oldukça sefineleri limana vusûlden men‘ ederler dedikde şeyhülislâm efendi hazretleri vüzerâ-yi izâmdan birinin İskenderiye’ye ta‘yîn olunmasını imâ ve sadrıazam hazretleri Dimyat’m mu-hâfazası lüzûmunu inbâ eylediler. Umûr-ı Mısriyyenin minvâl-i muharrer üzere nizâmı vakt-i âsâyiş ve ferağa mevkuf olduğundan gayri bu sâl-i me-yâmin ittisâlin hüküm ve mevsimi dahi güzerân etmekle şimdilik mes’ûlleri müsâ'adeye karin ve ta‘mîr-i sedd içün mübâşir ta‘yîn olunup umûr-ı Mıs-riyyenin temşiyetinde ve matlûbâtın husûlünde fî-mâ-ba‘d terâhî ihtiyâr olunmamak ve olunduğu sûretde Mısır üzerine bilâ-tereddüd hareket ve def‘-i mazarrat-ı erbâb-ı gavâyete himmet olunmak emr-i meczûm-ı devlet-i ebed-müddetdir, me’âllerinde evâmir-i ekîde ve şedide ısdârı münâsib görülüp bundan sonra Mısır’ın esbâb-ı nizâmı ve ehl-i bagy ve şakavetin in‘idâ-mı o tarafların ahvâline vuküf-ı tâmmı olan Vezir Cezzâr Ahmed Paşa’dan istihbar ve askere lâzım olacak zehâirin şimdiden iddihârı ile şâir mühim-mâtm ikmâl ve itmâmı bâbmda lâzım gelen emr-i celilü’l-i'tibâr tarafına hitaben ısdâr ü tisyâr olunmak savâb-dîd-i hayır-hâhân-ı devlet olmağın meclise hitâm ve müşârün-ileyhe bu zeminde Dîvân-ı hümâyûn’dan  ve makâm-ı sadâretden ısdâr-ı ahkâm olundu.
Ta‘yîn-i mübâşirân be-cânib-i Mısır ve nefy-i Abdullah Efendi kâtib-i kalyonhâ-yi sabık ve emîn-i binâ-yi sedd şüden-i Hulûsî Ali Efendi ez-hâcegân-ı Dîvân-ı hümâyûn
îttifâk-ârâ-yi devlet ile mîrhâc ihrâcı ve beher sâl lâzımü’l-irsâl olan surre ve mu’ayyenât-ı sâirenin tahsil ve vaktiyle mahalline tesyîr ve îsâli bâ-bnıda mukaddem ve kâr-güzâr bir mübâşirin cânib-i Mısır’a me’mûriyyeti muktezî olduğuna binâen sâbıkâ baş-bâki kulu olup muvakketen zabt etmek şartiyle me’mûriyyeti mukabelesinde sipahiler ağalığı tevcih olunan Eğ-ribozlu İbrâhim Paşa-zâde Bekir Bey ta‘yîn ve sedd-i bina emânetine dahi umûr-ı âşinâ bir şahsın me’mûriyyeti lâzım geldiğine binâen sâbıkâ kalyonlar kâtibi Doğramacı-zâde Abdullah Efendi Bâbıâlî’ye ihzâr ve dâmen-bûs-i hazret-i âsafî ile nâil-i şeref ü i‘tibâr oldukdan sonra ber-minvâl-i muharrer sedd-i binâ emâneti tarafına teklif olundukda bâdi-i emirde kemâl-i mem-nûniyyet izhâriyle iktisâ-yi hil‘at edüp bu mukabelede kendüye mukâbele-i suvâri pâyesi ve bilfi'il mevkûfât mansıbı tevcih olunduğundan gayri beş bin guruş nakden harcırâh ihsân ve Mısır’ın cizye evrâkı îsâlinden hâsıl olan menfa‘at ile dahi kîse-i iktidârı mel’ân olunmuşidi. Mûmâ-ileyh bir gün sonra Bâbıâlî’ye gelüp fesh-i azimet etdiğini inhâ ve ba‘zı a'zâr îrâdiyle afvını istid'â etdiği âteş-i gazab-ı âsafîyi alev-gîr etmek der-akab Bozca adaya nefy ü iclâ olunup  hâcegân-ı Dîvân-ı hümâyûn’dan Hulûsî Ali Efendi’ye mevkûfât mansıbı ve zikr olunan harcırâh ve Mısır’ın evrâk boğçası hizmeti verilüp sedd emâneti ünvâniyle evâhir-i şehr-i Ramazanda cânib-i Mısır’a bâd-bân-güşâ-yi azimet oldu.
