Vürûd-ı tahrirât ez-cânib-i Vezir Cez-zâr Ahmed Paşa berâ-yi umûr-ı Mısriyye
Mısır nizâmına dâir müşârün-ileyhe tahrîr olunan evâmir-i aliyyenin vürûd eden cevâbında mahrûse-i Mısır’ın cüz’iyyât ve külliyyât-ı ahvâline ve bâ-husûs ümerâ ve ulemâ ve ocaklu ve şâir zevât-ı müteşahhısanın evzâ‘ ve keyfiyyâtma ilm [ve] vukûfu alâ-vechi’t-tafsîl olup tarafından dâimâ müsteşar ve me’mûriyyeti havfmdan leyi ü nehâr mutezaccır olmalariyle alenen esbâb-ı nizâm-ı Mısır’ın tehyiesine ve elzem-i levâzımdan olan zehâirin te-dârüküne şurû‘ olunduğu takdirde tedârükât-ı mezkûre Mısır’ın tasfiyesine mebnî olduğunu ümera tahkik ve der-akab birbiriyle rişte-i ittihâdı tevsik edüp üzerlerine me’mûr olan seraskerin hâline nazar ile mukabele mümkin olduğu hâlde urbân ve şâir eclâf-ı nâsı celb ve mübâşir-i harb ü darb olacakları ve mukâvemetden me’yûs oldukları takdirde Mısır’da olan ehl-i be-dâyi‘ ve tüccâr ve ashâb-ı servet ü yesârın mâllarını nehb ü yağma ve mencâ ittihâz etdikleri Saîd taraflarına firâr ile zahire vürûd edecek tunik ve şe-vâri'i bend ü sedd ve bu takrîb ile hıtta-i Mısır’da belâ-i kaht u gaiâ müş-ted olup süfehâ-yi halka bahâne ve belki izhâr-ı fesâd  ve fitneye tâ-ziyâne olarak seraskerin üzerine hücûm ve bu‘d-i mekân takribiyle ahvâl gayr-i ma’lûm olacağından gayri ma‘âz-Allah seraskere vehn-i zarûrî tertibiyle Mısır’ın ihtilâl ü şûru dü-bâlâ ve nizâm-ı evveline ircâ’ı tedârükât-ı kaviyyeye muhtaç olacağı hüveydâ olduğundan kat‘-ı nazar Mısır’a ta‘yîn olunacak seraskerin askeri muvazzaf ve mücerreb ve dâiresi halkından mü-retteb olup nefîr-i amm suretinde etrâfdan isticlâb olunmuş askerin mahzuru zâhir ve dâimâ nazarları verâlarında olacağı ma‘lûm-ı erbâb-ı basâir olduğu ve nizâm-ı mezkûr asker-i kçsîrin vücûduna gayr-i muhtâc ve mü-cerred bu dâ-i müzmin hüsn-i tedbîr ile kâbil-i ilâç olmağla hâl ü şânı zikr etdiğimiz vech-i vecîh üzere olan serasker-i reşîd ve nebîhin Mısır’a azimeti mütehakkik oldukda zahire ve mühimmât-ı mukteziyyeyi alâ-vechi’l-ikmâl ihzâra himmet ve verâda gaile kalmamak içün Gazze ve Remle’den hareket etdiği gibi ol-havâlide mukîm olan urbânı mazhar-ı nevâziş ve istimâlet eyleyerek tarafına celb ve te’mîn-i tarîk ü derb etmek mühimm idüğü ve mısr-ı nâdiretü’l-asr misillû bir mülk-i kesîretü’l-cedvâ ümerâ nâmında olan bugât ve eşkıyâ yedlerinde kalup menâfi’ ve murâfakati nefislerine ihtisâs ile he-vâlanna sarf u istihlâk ve mu’ayyenâtını i’tâ ve istîfâda özr-i leng îrâdiyle hürmet-i itâ’at ve âdâb-ı ubûdiyeti intihâk etmeleri dâmen-i gayreti çâk çâk ve hirmen-i sabr u tahammülü sûz-nâk edüp tarafeyne  tahrîr olunan evâmir-i aliyyede her ne kadar nizâm-ı Mısır’a dâir me’mûriyetine delâlet eder nass-ı sarih yogise dahi devle t-i ebed-müddete olan fart-ı ihlâs ve ubûdiyeti iktizâsiyle bu kâr-ı düşvârın vech-i eshel üzere inhilâlini müte’ah-hid olduğu ve bu sâl-i huceste-fâlde kasd-ı iğfâl ile Mısırlunun mes’ûlât ve müsted’ayâtma Devlet-i aliyye’nin müsâ’adesi isâbet olup bi-meşiyyeti’l-Bârî azze ve celle müşârün-ileyh nizâm-ı Mısır’a me’mûr olduğu hâlde şâir vü-zerâ gibi akçe ve şâir matâlib ile Devlet-i aliyye’yi ta’cîz etmeyeceğinden gayri nizâm-ı Mısır’a muvaffak oldukda tevellî-i Mısır’a hasr-ı maksad etmeksizin Şam ve Sayda ve Mısır mansıblarmm her kangısı hakkmda irâde olunur ise ser-be-zemîn-i itâ’at ve inkıyâd olacağın imâ ve Mısır’ın ulemâ ve ocaklusu ile ihtilât-ı kadîmi olmakdan nâşî tarafına meyi ü muhabbetleri nü-mâyân ve ümerâdan ahâli fi’l-asıl rû-gerdân ve zevâl ve izmihlâllerini cû-yân ve bâ-husûs hâric-i Mısır’da olan ümerânın ednâ va‘d ü va‘îd ile istimâ-leleri peyveste-i hayyiz-i imkân olmağla bu makûle tedbîr-i dil-pezîr ile Mısır’da el-yevm sâlik-i meslek-i muhâlefet olan eşhâs ve erâzilin şeml-i cem’iy-yetleri tefrik ve köhne libâs-ı kibr ü ru’ûnetleri temzîk olunmak eltâf-ı İlâ-hiyyeden gayri müsteb’ad olduğu ve Gazze ve Remle beyâbân-ı Mısriyyenin ibtidâ-yi hudûdunda vâki’ olup Mısır’a lâzım mühimmât dahi zikr olunan mahallerde tertîb olunmak muktezî idüğüne binâen sâhiblerinden iltizâm  ve tarafından birer mütesellim nasb olunduğu takdîrde Mısır’ın hu-sûl-i nısf-ı nizâmını îhâm etmiş vezîr-i müşârün-ileyhin temhîd etdiği mu-kaddemât-ı hâl-i zamâneye muvâfık ve mülâhazât-ı viikelâ-yi devlete mutabık olduğuna binâen ol-vechile harekete himmet etmesi ve Gazze ve Remle’-nin ashabı müteferrik ve iltizâm-ı temessükleri tez elden ahz ve ferden-ferdâ bedelleri i‘tâ olunmak vakte mütevakkıf olduğu mütehakkik olmağla ba*de edâü’l-hac madde-i mezkûrenin tanzimine mübâderet olunacağı tarafına tahrîr olundu.
