Ahvâl-i Tatar Ç)
Kethüdâ bey dâiresinde vâki* olan meşveret-i hâssü’l-hâsda ve kavm-i tatara dâir ba*zı ebhâs güzerân edüp bir madde-i müstakille-i azîme olduğundan Mısır maddesine mezci münâsib görülmeyüp bir mukâyele-i münferide i‘tibâriyle ebhâs-ı mezkûre silk-i sutûre keşide kılındı. Bucak arâzisi ve Tum-basar havâlisi kable’s-sefer tâife-i tatara makarr olup hânlar taraflarından Bucak seraskeri nâmiyle selâtin-i Cengiziyyeden biri üzerlerine ta‘yîn olunup âdet-i ma'lûmeleri üzere umûrlarmı rü’yet ve izhâr-ı lâzıme-i hükümet eder idi. El-yevm Bucak’da sâkin ve bir tarafdan fevc fevc vürûd ve içtimâ* eden tavâifin üzerlerinde hâkim-i hâsim olmayup hargele-i güsiste-mihâr gibi halî‘ü’l-izâr geşt ü güzâr ve âdâb-ı itâ‘ati ferâmuş eyleyerek lede’l-iktizâ istihdâmları müşkil ve düşvâr olduğu ve iklîm-i Kırım giriftâr-ı dest-i adüvv-i le’îm olduğuna binâen tavâif-i tatar perîşân ve hükümetleriyle sinîn-i çen-dinden berû  kesb-i ta*ayyün ve unvân eden hânan u selâtîn usret-i husûl-i ümniyye ile mübtelâ-yi ye’s ü hırmân ve bu hâl ile tatarı i‘mâl edemeyecekleri müstağnin ani’l-beyân olduğu ve Tumbasar voyvodalarından mukaddema kavm-i mezkûrun keyfiyyetleri istikşâf olundukda el-yevm mev-cûd olanlara rû-yi dil gösterilüp haklarında teklîf-i anîf ber-taraf ve hide-mât-ı matlûbe aheff olarak bâ*is-i emniyyet ve bâdi-i âsâyiş ve refâhiyyetleri tahsil olunduğu hâlde vaktiyle tatardan bir asker-i kesif tertîb olunacağı tahrîr olunduğuna binâen istimâle ve isticlâb-ı hâtırlarına mübâderet olun-muşidi. Bundan sonra hân-ı esbak Selim Giray Hân birkaç defa der-i dev-let-medâra tahrîr gönderüp selâtîn-i Cengiziyyenin ba‘zıları hilâf-ı rızâ harekete cesâret ve zimâm-ı hükümetleri bir şahs-ı mutasallıt ve kâsırm yedinde olmadığından yek-diğere izhâr-ı nahvet ve etrâfa itâle-i dest-i mazarrat etmeleriyle bunları zabt ve lüzûm hâlinde bir hizmetde bulunmak şartiyle cümleye sergerde olmak husûsunu istid'â ve selâtîn-i Cengiziyyenin sâl-hûrde ve ma‘iyyetlerinden ba'zıları dahi bu imtiyâzın taraflarına tahsisini niyâz ve ri-câ etmişler idi. Ol vakit beyt-i ankebutdan ehven olan serbesiyyet-i tatar şurûtuna henüz halel-i küllî târî olmadığı içün vikâyeten li’l-ahd iğmâz olunup fakat selâtînin def‘-i tecâvüz ve ta'addîleriyçün cümlenin esenn ve akdemi olan hân-ı müşârün-ileyhe makâm-ı sadâretden mektûb tahrîr ve i'tâ  ve el-hâletü-hâzihi serbesiyyet-i tatar Moskovlu'nun Kırım'a istilâları hasebiyle mülga olduğuna binâen hânedân-ı Cengiziyyenin ihyâsı ve Bucak ve şâir mahallerde ihtişâd eden kabâil-i tatarın vaktiyle i‘mâl ve is-tihdâmları irâdesiyle Selim Giray veyâhud selâtînden biri tatara serasker ve sergerde nasb olunup Bucak’da ikâmet ve ma'işet olmak üzere Tumbasar hassı tarafına ta'yîn olunmak eğerçi zebân-güzâr-ı ehl-i meşveret oldu. Ancak tatara serasker ta'yîninde Rusyalu’nun ne makûle mevâni* îrâd edecekleri mechûl ve mümâna‘at kaydında oldukları sûretde ahden cevâb-ı ma'kül verilmek her çend mümkin ise dahi taraflarından mukabele bi’l-misl vukû‘ bulmak muktezâ-yi tabi'atleri olmağla Şâhin Giray ve Bahadır Giray’ı veyâhud selâtînden birini ikdâr ve Kırım’dan müteferrik Anadolu taraflarında olan kabâile hân nasb etmek veyâhud adem-i iltizâm sûretleriyle hufye-ten bir cânibe taslît etmek vâridât-ı hâtırdandır. Tavâif-i mezkûre filhakika fettân ve nâdân ve diyânetlerinde cüz’î sebâtları olmayup hutâm-ı dünyâyı nekâve-i matlab *-&gt;4^ jsll 3 kabilinden olduklarından gayri âkı-bet-i hâli tefekkür ve başlarına gelen ukübetleri tezekkür-i şânları olmayup ber-takrîb tahsîl-i emniyyet ve bâ-husûs üzerlerine sergerde nasbiyle nâil-i şeref ve rağbet olurlar ise gâh çapul ve gâh düzdâne vaz‘-ı hareket ile mü-nâza'aya illet ve tahte’r-remâd pinhân olan nâr-ı âteş ve harbin bî-hengâm tevakkud ve ıztırâmiyle infisâh ve şurût-ı müsâlahaya  sebeb olacakları ednâ mülâhaza ile ma‘lûm olduğundan gayri Bucak arâzisi Boğdan toprağiyle meşâ' olup tâife-i mezkûreye bu veçhile istiklâl verilüp yüz bulduklarında Boğdan re'âyâsma cevr ü ta'addî ve ba‘zı emlâk ve arâzi zabtına tasaddî edecekleri ve Rusyalu ile memleketeyn ahvâline dâir olan ahd ikti-zâsiyle keyfiyyet-i mezkûre bâis-i kîl ü kal ve belki mûcib-i ceng ü cidâl olacağı zâhirdir. Rusyalu’nun serbesiyyet-i tatarda olan ısrârı ve Kırım’a müstevli olduğu hinde da‘vâ-yi bâtıl men‘-i fesâd-ı tatar iken bakâ-yi ahd esnâsında tâife-i mezkûreye minvâl-i muharrer üzere istiklâl verilmek has-mın tatar husûsunda mesbûk olan da’vâsını hâtırına ihtâr kabilinden olacağı ebhâsı ba‘zı terdîdât ve tevcîhât-ı âhar ile beyne’l-huzzâr güzâreş-pezîr olup madde-i mezkûrenin nizâmı gayr-i müsta'cel ve Devlet-i aliyye’ye hak sübhâne ve te'âlâ kuvvet ve tevfîk ihsân edüp a‘dâ ile muhârebeye isti‘dâd-ı tâm geldikde o zamân nizâmı eshel olduğu emrinde ittifâk ve mahsûl-i meşveret ma‘rûz-ı dergâh-ı süreyyâ-nitâk oldukda lüzûrn u iktizâ vaktinde tatara serkerde nasbi re’y-i hasen ve şimdilik tevkifi mahzûrât-ı sâbıkaya nazaran müstahsen olup ancak, a’dânın bu sırra vukûfu zarar-ı ‘âcil ve âcili müstevcib ve bu mübâhese ve tasavvurun ketm ii ihfâsı vâcib olduğu şe-ref-yâfte-i sudûr olan hatt-ı hümâyûn nassmdan müstefâd ve ehl-i meşveret ihfâ-yi mahsûl-i meclisde yek-sâk-ı ittihâd oldular. 
