Ahvâl-i Donanma
Rusyalu’nun müceddeden binâ etdikleri Hereson kafası pîşgâhında ve Kırım limanlarında kebîr ü saglr otuz-kırk pâre sefineleri ve Azak cânible-rinde dahi beher hâl donanmaları olduğundan gayri Leh derûnunda Keyfo havâlisinde taburları olduğu mesmû1 ve her sene Alikorne taraflarında eğer-çi birkaç sefineden müretteb donanmalarının karârı âdet gibi olup ancak bu esnâda bahr-i Baltık’dan onaltı kıt'a kebîr ceng sefineleri Sebte boğazından içerü duhûl etmek havâdisi şuyû‘ ve şimdiye dek Alikorne’ye vusulleri muhtemel olmağla gerek Akdeniz’de ve gerek Karadeniz’de Moskovlu’nun bu kadar sefâini hâzır bulunmak âhar düvelin aleyhine olduğu ve bâb-ı mu-hârebe meftûh olmak lâzım gelür ise korsan ve tüccâr sefinelerinden katı çok sefâin mesfûrlara munzam ve âhar devletlerden dahi kendülere imdâd olunmak gayri miibhem olmağla rekîz-i zamirleri olan mefaneti icrâya niy-yet eyledikleri hâlde bu cem'iyyet ile Rumeli ve Anadolu sâhillerine îsâl-i hasâr ve Devlet-i aliyye’nin tüccâr sefinelerini geşt ü güzârdan men‘ edecekleri âşikâr olup Devlet-i aliyye’nin mevcûd olan donanması a‘dânın donanmasından akall-i kalîl ve mukabele iktizâ etdikde esbâb-ı âdiyeye nazaran adem-i kifâyeti vâreste-i delîl olmağla mukâbeleten li’l-hasm kesîr-i sü-fün-i islâmiyyeye himmet vâcibât-ı umûrdan olduğu ve hasmın donanmasına göre bahr-i Sefîd ve Siyâh’a başka başka donanmalar  tertibi lüzû-mundan başka Akdeniz içün iktizâ eden donanma mükemmel ve bî-kusûr ihrâc olundukdan sonra zikr olunan donanmaya hem-pâ ve kuvvet-i kalb olmak üzere misli bir donanma tertîb ve Bahr-i sefîd boğazında hareket eder gibi âmâde ve Karadeniz tertibi dahi ayni ile bu vech üzere olup şimdiden tedârük ve tanzimine sarf-ı irâde olunmak husûsları kezâlik erkân-ı devlet beyninde müzâkere ve nice kil ü kaiden sonra el-yevm Devlet-i aliyye’nin mevcûdu olan kırk kıt‘a kalyon ba'zı tasarrufât ile yüze iblâğ ve gayet kesîr görülen masârifi dahi bir kalıba ifrâğ olunup mühimmât ve ede-vâtı şimdiden ihzâr ve tetmîm ve askerîsi öteden berû ahvâl-i deryâ ile âşinâ olan yeniçeriyân ortalarından tanzim olunmak tasmîm olundu.
