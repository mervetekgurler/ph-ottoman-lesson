Afv u ıtlâk-ı Mudanyavî-zâde ve ibkâ-yi meşîhat-i o
Bundan akdem sebeb-i ma‘lûm ile kâr-sâzân-ı devlet-i ebed-bünyâna itâle-i lisân ve hirmen-i rahat u âsâyişine hod-be-hod şerâre-feşân olup Asi-tâne’den tard u tecnîb ve evlâd ü iyâliyle Mudanya’ya nefy ü tağrîb olunan Mudanyalı-zâde’nin semâhatlû şeyhülislâm efendi hazretlerine kıdem-i ta'al-luku olmakdan nâşîHS karîb ü ba‘îd manzûr u mashûbu ve bâ-husûs müderrisinden oğlu Mehmed Saîd Efendi müşârün-ileyhe mukaddemâ mektûbî olup bu esbâb ile kayd-ı nefîden ser-âzâd olması akdem-i matlûbu idi. Ber-muktezâ-yi tasârîf-i rüzgâr müşârün-ileyh hazretleri bu esnâda riyâset-i il-miyye ve meşîhat-i islâmiyye ile hâiz-i rehîne-i  istibşâr oldukları gibi şeyh-i merkumun ibkâ-yi meşîhatiyle ıtlâkını bâ-telhîs niyâz eylediler şeyh-i merkum nefy olunduğu hînde Hüdâyî tekyesi gavsü’l-vâsılîn ve se-nedü’l-ârifîn Dülger-zâde Efendi hazretlerine teklîf-i anîf ile ihale olunup bâtın u zâhirleri ma‘mûr bahr-i vecd ve istiğrâka mağmûr bir zât-ı Bistâmî-şu‘ûr olduklarına binâen tekyeden tahrik ve iz'âcları mûcib-i inkisâr-ı de-rûnları olacağı mülâhazalariyle telhîs-i mezkûre taraf-ı zâhirü’ş-şeref-i mü-lûkâneden müsâ'ade olunmayup te’hîri irâde olundukda ibtidâ takdim etdi-ğimiz telhîsdir. Red ve adem-i is'âfı bâ‘is-i suküt-ı i'tibâr u rağbet ve mûcib-i noksâniyyet-i hürmet ü izzetimizdir diyerek niyâzda ısrâr ve bi’l-âhire şeyh-i mezkûru ıtlâk etdirdüp tekyeyi dahi tevcih ve der-akab tarafına âdem îsâl ve Asitâne-î sa'âdet’e geldiği gibi müşârün-ileyh hazretleri büyük kavukluların birini Dülger-zâde Efendi’ye irsâl edüp Beşiktaş’da olan zâviye-lerine rücû'larını tenbîh etdiklerinde şeyh-i mûmâ-ileyhin bir seneden berû infâs-ı kudsiyyesinden istifâza eden mürîdân ve dervişânın bu muvahhiş-i peyâmdan feryâd u figânları tanîn-endâz-ı kubbe-i gerdûn ve bu‘d-i sûrî vu-kü'undan her biri dil-hûn ve mahzûn olup şeyh efendi dahi149 deryânın şid-det-i telâtumundan bahs ile ferden Beşiktaş’a mürûr eyleyeceklerini inbâ ve «bundan sonra bizi bir dahi bu tekyeye şeyh ederler, lâkin kabûl etmeyiz» kelâmını imâ buyurduklarını meclisleriyle müşerref olan  kibâr-ı nâsdan ba‘zı zevât nakl ü rivâyet ve ber-minvâl-i muharrer yevm-i mezkûrun ferdâsı karşuya mürûr ve azîmet ile zâviye-i kadîmelerine nûr-bahş-i vusûl ve Mudanyalı-zâde dahi Hüdâyî tekyesine gelüp mu‘âmele-i sâbıkası ile meşgul oldu.
Vürûd-ı haber-i fevt-i Vezir Elhac Ali Paşa vâli ve serasker-i Erzurum ve ih-sân-ı vezâret be-veledeş Battal Hüseyin Bey
Vezîr-i müşâriin-ileyhin birkaç mâhdan berû mizâcı münharif ve bu esnâda hatfe enfihi cânib-i Ahiret’e mutasarrıf olduğu haberi der-i devlet-medâra mün'akis olup müteveffâ-yi müşâriin-ileyhin etbâ‘ ve levâhıkı vâ-fir ve mevti sebebi ile dâire ve cem‘iyyetinin müteşettit olacağı zahir olup yine bu hânedândan birinin şem‘-i bahtı îkâd olunmak dâiresinin adem-i teferrukuna ve hükm etdiği mahallerin bakâ-yi nizâmına illet olacağı mü-lâhazalariyle müteveffâ-yi müşârün-ileyhin veled-i erşedi ve hayâtmda katı çok umûrunun medâr-ı temşiyeti olan kapucu-başı Battal Hüseyin Bey’e avâtıf-ı aliyye-i hazret-i tâcdârîden rütbe-i vâlâ-yi vezâretle Erzurum eyâleti ve cânib-i mezbûr seraskerliği işbu Şa'bânül-mu’azzamm yirmidördüncü günü tevcih ve ihsân ve müteveffâ-yi müşârün-ileyhin bî-ser ü sâmân ve mahzûn ve nâlân kalan havâşî ve mensûbatı bu vesîle-i cemile ile şâdmân kılındı.
Tercüme: Müteveffâ-yi müşârün-ileyh Dergâh-ı âlî kapucu-başılarından Fatsah Ahmed Ağa’nın ferzend-i ercümendi olup bin yüz otuzüç târihinde tafsîl-i müfredât-ı dünyâya sûret-i muhâsebe-i icmâl olan şehr-i dilârâ-yi İstanbul’da  Yeşilli-oğlu Sarayı semtlerinde mütevellid olup ter‘aru‘-ı şebâb-ı akabinde Canik tarafına azimet ve riyâset ve siyâsete müteallik ahvâli semîr-i tabî'at eyleyerek tahsîl-i meleke ve kâbiliyyet etmişidi. Birâderi Vezir Süleyman Paşa’dan sonra Canik’e muhassıl ve fart-ı mehâbet ve hav-fından gerden-keşân-ı etrâf-ı pâ-der-gil olup o hilâlde Gürcistan’a ta‘yîn ve me’mûriyyet-i mezkûrede izhâr-ı sebât ve temkin ve seferler esnasında dahi mîrî askeriyle Hotin tarafına me’mûr ve Rıdvançe çenginde berâber bulunup küffâr ile rû-be-rû keşâkeşde iken küffârın galebesi zuhûr ve asker-i İslâm kerr ü ferr ile meşgul olduğu hâlde atdan düşüp giriftâr-ı kayd-ı îsâr olmağa az kalmış iken saff-der-i vegâ merhum Abaza Mehmed Paşa yeti-şüp tahlîsine himmet ile îsâl-i cânib-i selâmet eylediği mu'arekede hâzır olanların ma'lûmu olup Halîl Paşa senesi dahi mu-asker-i hümâyûnda mevcûd olduğundan kudreti kadar izhâr-ı metânet ve bi-takdîri’l-lahi te‘âlâ vukü‘-ı hezimet esnâsında İsmâil’e gelüp küffârın kasaba-i mezkûreye vürûdundan akdem Tulca semtine güzâr ve bilâ-istîzân vilâyeti tarafına bâd-bân-küşâ-yi azimet olup tarafından bu veçhile âsâr-i cübn ü ihânet bedîdâr olmuşidi. Bundan sonra nıerâtib-i isti'dâdı mükemmel olarak rütbe-i vezârete nâil ve Canik taraflarında olan muarızlarının ba'zısını tarafına imâle ve ba'zısım ber-takrîb ile muzmahill etdikden sonra Trabzon’u dahi ba‘zı şurût ile ber-vech-i malikâne uhdesine kayd etdirdüp hıtta-i mezkûreyi  gereği gibi istısfâ ve def‘-i eşkıyâ ve nizâm-ı belde ve enhâda irâet-i yed-i tûlâ ediip ba‘d-ezîn taraf-ı devletden Kırım seraskeri nasbiyle Karadeniz donanması ma'iyyetine verilmişidi. İklîm-i Kırım’da hak budur ki ibrâz-ı merdânegî ve celâdet ile devlete azîm hizmet ve tabûr-ı a'dâyi birkaç defa tefrik ve tedmîr ve o hilâlde sulh vukû‘ bulmasa Kırım külliyyen istihlâs olunur idi. Ba‘zı mevsûkü’l-kelim kimesneler ihbâr ve takrir ve Darendeli Mehmed Paşa merhûmun sadâretinde sâniyen Kırım’a serasker ve Kapudan-ı deryâ Vezir Gazi Haşan Paşa hazretleri dahi müşârün-ileyhe refîk-i zafer-rehber olup bî-husûl-i maslahat avdet «Ij jl jlaJ jl medlûl-i şerifi
üzere vefret-i mâl ve husûl-i amâl müşârün-ileyhi vâdî-i nahvet ve ucba ilkâ ve ednâ madde içün Devlet-i aliyye’ye nâz u delâl ve râyiha-i garaz şemm olunan mes’ûlâtınm encâhında zuhûr eden terâhî ve iğmâz-ı devlete dil-teng olarak hâriç ez-hadd tahrîrât-ı bed irsâl ve beşyüz yıldan berû te’yî-dât-ı hak ve meded-kârî-i feyyâz-ı mutlak ile mümehhed ve müşeyyed olan Devlet-i aliyye’nin kavâid ve kavânîni tehcîn ve mahsûs nizâm-ı mülke dâir âmiyâne risâle te’lîf edüp mesâlib-i devlet ve ma‘âyib-i erkân-ı saltanat ile derûnunu teşhîn ve efrâd-ı askeriyyeye mizâc-ı vakte mugayir merâtib ve hudûd ta'yîn ve da‘vâ-yi istiklâl ve istibdâd ile vâdi-i itâ'atden pâ-keşîde tehâlüf olanların tavırlarını irâet ile fesâd-ı derûnunu tebyîn eylediğinden gayri Çapar-oğlu  Mustafa Bey ile mübâgaze ve münâfeseleri hadd-i gayete reşide ve merkümun izâlesini irâde etmekle müşârün-ileyh vaz‘-ı nâ-hemvârına nazaran vakten mine’l-evkat tarafından muhâlefet ve şakk-ı asâ hâletleri zuhûr etmek mahsûs olduğundan mîr-i merkuma nihânî i'ânet ve müsâ'ade olunduğundan fazla bir kaç defa makâm-ı sadâretden müşârün-ileyhe pend ü nasihat olunup müfîd olmadığından kâide-i devlet üzere iştigâline kasd u niyyet ve udvâ cânı olan mîr-i merküm ale’l-gafle üzerine taslît olunduğu maiûm oldukda sekr-i câm-ı gurûrdan ifâkat ve delâlet-i akl ü dirâyet ile mukabeleden mücânebet ve hâzır olan keştiler ile Kırım câni-bine firâr sûretinde azimet edüp sinîn-i çendinden berü mâlik olduğu em-vâl-i ferâvân ve ta'dâdında acz-i muhâsibân-ı zamân nümâyân olan nukûd-ı bî-hadd ü pâyân nehb-gerde-i eyâdî-i düzdân olup İzzet Mehmed Paşa merhûmun sadâretinde sahîfe-i cürmüne kalem-i afv keşide ve vezâreti ibkâsiy-le şukûfe-i ikbâli nev-demîde kılındıkdan sonra zabt ve fûrûht olunan emlâk ve mukâta'âtı kemâkân redd ve meşhûr olan sülme-i zarar u kedd bu iltifât ile münsedd kılınup az vakitde sâye-i Devlet-i aliyye’de hey’et-i ulâsıııı iktisâb ve fî-mâ-ba‘d mecbûl olduğu tavr-ı istiğnâ ve anefeden dâmen-keş-i ictinâb olarak merkez-i itâ'atde kâim ve emr ü nehy-i devleti ısgâya câzim olup ancak zevâl-i kadr ü sânına illet add etdiği Çapar-zâde’den ahz-i intikam dâ'iyesiyle leyi ü nehâr idâre-i perkâr-ı  efkâr eyleyerek bast-ı hibâl-i ihtiyâl ve ba‘zı vesâit ile memlûklerini ba‘de’l-ifsâd merkûmu iktinâs ve iğtiyâl ve katillerin müşârün-ileyh tarafına firâr ve ilticâları kaziyyede medhali ve maddede eli olduğuna dâl olup ve bu takrîb ile teşeffî-i gayz eylediği ve bundan sonra Erzurum eyâletiyle cânib-i mezbûr seraskerliği tarafına tevcih olunup bir müddet hıtta-i merkûmede bi’l-istiklâl kâr-fermâ ve bu esnada hülûl-i ecel mev'ûdiyle terk-i dâr-ı fena eyledi. Müşârün-ileyh şiddet-i batş u siyâsetle meşhûr ve müsâ‘ade-i baht-ı saht ile her emr-i müş-kil kendüye emr-i meysûr olup zabt-ı asâkirde misli nâdîde ve mehâbetinden zaleme gürûhunun zehreleri deride olduğundan gayri bir mahalden bir mahalle azimetinde ma'iyyetinde olan asâkirden biri ehl-i ra'iyyetin hilâline vaz‘-ı yed etmek muhâl ve bir ıkâl içün bir dâireyi ifnâ etmek indinde lâ-zıme-i siyâseti istikmâl olmağla umûrunda dâimâ mutabassır ve re’y ü tedbîrinde olan isâbeti zâhir olduğundan gayri kuvvet-i mâliyye ve askeriyye ile mevsûf ve beş-on gün zarfında otuz kırk bin asker cem‘ etmek ednâ işâ-retine mevkuf olup sedd-i rahne-i mülkiyyeye medar ve zâtiyle iftihâr olunur bir vezîr-i nâmdâr olduğundan fazla Devlet-i aliyye’nin rükn ü rekîni ve âcâm-ı ma‘ârik ve hurûbun leys-i arîni idi. Ancak terk-i salât ile müştehir ve sefk-i dimâ ile müftehir olup ıkâle-i aserât ile gayr-i me’lûf ve kalb-i müs-tevî tül-i ameliyle  mevsûf [idi]. Tecâveza Allahü an seyyi’âtihi.
