Vilâdet-i şehzade Sultân Mahmud-ı Adlî
İşbu şehr-i Ramazânül-mübârekin onüçüncü Çarşamba günü sulb-i pâ-kize-i hazret-i şehriyârîden lâyık-ı tâc u taht bir şehzâde-i civân-baht zuhûr edüp taraf-ı hümâyûndan ism-i sâmisi Sultân Mahmud ünvâniyle tesmiye ve gülbin-i şöhretleri Adlî mahlası ile tenmiye buyurulup mu‘tâd üzere top şenliği ve şâir levâzım-ı sürür ve şâdmânî icrâ olundukdan sonra üç geçe ale’t-tevâlî deryâ donanması dahi tenbîh olunmağla cebeci-başı ve Topcu-başı ve tersâne emîni taraflarından ihtimâm ve bir kaçgün zarfında zikr olunan donanma itmâm olunup işbu Şevvalül-mükerremin yirminci Perşembe gecesi tertîb-i mezkûr üzere her sınıf san‘at-ı âteş-bâzların icrâ ve temâşâ kasdiyle müctemi* olan nâsın kesretinden rû-yi deryâ mânend-i basît-i gabrâ olup bu sûr-ı müstevcibi’l-hubûrdan a‘lâ ve ednâ nâil-i aksâ’l-gâye meserret ve hass u amm vâsıl-ı ser-menzil-i ferhat oldukları hâlde devâm-ı ömr-i devlet-! pâdişâhî  ve zuhûr ve bakâ-i zerârî-i şehinşâhî da'vâtına muvâ-zib oldular.
Vilâdet-i pür-beşâret-i hümâyûnlarına bu çâkerlerinin söylediği târîh-dir:
Târih dedi vak’anüvis-i devleti cevherle târihin Ne ziynetti bu Adlî mahlası Sultân Mahmud’a
Neşren: «Hakk-ı Ramazan» lafzeyn-i mübârekeyni dahi târîh-i vâki1 ve nice menâfi‘-i hayriye-i kesîreyi câmi* olduğu bî-iştibâhdır.
