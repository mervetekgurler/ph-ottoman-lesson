Afv u ıtlâk-ı İsmeti İsmail Efendi
Mûmâ-ileyhin nefy olunduğu Soğucak’a vusûlu haberi vârid olduğu esnalarda şehzâde-i civân-baht Sultân Mahmud mehd-i ârâ-yi vücûd olup meserret-i vilâdet-i şüfe'âsma bâ‘is-i cesâret olduğuna binâen afv u ıtlâkı es-bâbına teşebbüs olunarak vukü* bulan zellesi mazhar-ı safh-ı cemîl ve tahli-ye-i sebili ile evlâd ü lyâli nâil-i sürûr-ı cezîl kılındı.
Vefât-ı vâli-i Bosna ve vukû‘-ı tebdîlât-ı menâsıb-ı viizerâ ve tevcih-i eyâiet-i Musul be-Abdülbaki Paşa ez-mir-i miran
Bundan akdem Bosna eyâleti tevcih olunan Vezir İsmâil Paşa mansıbına dâhil olmazdan mukaddem mat'ûnen vefât haberi şehr-i mezkûrun on-sekizinci isneyn gecesi der-i devlet-medâra vâsıl olup mahlûl olan Bosna eyâleti hâlâ İnebahtı muhâfızı olan Vezir Morali Ahmed Paşa’ya ve İne-bahtı Karaman vâlisi Vezir Defterdâr Elhac Mustafa Paşa’ya ve Karaman eyâleti Musul vâlisi Vezir Timur Paşa’ya ve Musul eyâleti Bağdad vâlisinin arz u niyâzı üzere mukaddemâ mîrimîrânlık verilen Abdülbâki Paşa’ya tevcih ve i'tâ ve iki gün mukaddem Rumeli vâlisi Abdi Paşa’nın dahi mansıbı ibkâ olundu.
Tercüme: Vezîr-i müşârün-ileyh ehl-i hırfetden bir şahsın oğlu olup bin yüz elliiki târihinde Âsitâne-i sa'âdet’de mütevellid1’0 ve taklîb-i sahaif-i dü-reng-i subh u mesâ ile derece-i şebâba mütesâid oldukda  Galata sarayı’na çerağ ve ba'zı ma'ârif tahsili ile âteş-endâz-ı hırmen-i batâlet ve ferâğ olup kesb etdiği kemâlâtın semeresini müşâhedeye dehrin müsâ'adesi bedîdâr ve zerrin-sivâr-ı sâ‘ad-i ikbâli olan hutûtun birkaç nev'ini ba‘zı ma'ârif-perver zevât hüdâvendigâr-ı sâbık merhûma arz u irâet ile hakkında emtâr-ı mülûkâneyi hâstekâr olduklarında derhâl Saray-ı cedîd’de vâki* hazîne hüddâmma ilhâk olunup çok geçmeden bahtiyâr ve sa‘âdet-i tâli'i kendüye kafadâr olarak sadr-ı esbak Silâhdâr Mehmed Paşa’ya kesb-i ta‘-alluk ve intisâb ve bir zaman duhânî ve haftânî hizmetleriyle kâmyâb ve tenhâlarda ba‘zı umûr-ı mu'azzama istişâresiyle re’y ü tedbîrini istisvâb edüp bu veçhile hâsıl olan kurbiyetini birâderlerini adem-i tahammül ile dâireden vücûdunu istiskal ve def'i bâbında tertîb-i envâ‘-ı merk ü âl eyledikleri esnâda ser-kitâbetî yamaklığı mahlûl olup bir müddetden sonra mü-şârün-ileyhin i’ânet ve imdâdiyle ser-kitâbetini ihrâz etmişidi. Zâtında mev-dû151 olan rüşd ü reviyyet ve fıtretinden merkûz olan cevdet-i karîha ve se-ciyyet muktezâsmca gûn-be-gûn derece-i i'tibârı müzdâd ve mazhariyyet-i enzâr-ı mülûkâne ile hazîne kethüdâlığı rütbe-i vâlâsına is'âd buyurulup mâhiyyet ve isti‘dâdı müteveffâ Halîl Paşa’nm ma'lûmu olduğuna binâen Enderûn-ı hümâyûndan ihrâcmı semîr-i zamîr  ve ba‘zı mukad-demât ile hakkında kârger olan nazar-ı mülûkâneyi ve şeref-i kurbiyyet ve ittisâlden müşârün-ileyhi tecnîb ve teb‘îd edüp mansıbı olan İnebahtfya vâsıl olmazdan mukaddem me’mûriyyetini tecdîd ve bi’l-iktizâ Sofya ser-liğini152 tevcih ve bir müddetden sonra azl ve İsmail seraskerliğine vasi et-dikden sonra sadr-ı müşârün-ileyhin zevâl ve izmihlâli vukû‘ ve hakkında câygîr olan gezend ü zararı medfû* olup o esnâda Bosna eyâletine nâil ve kürsî-i memleketine vâsıl olmazdan mukaddem minvâl-i muharrer üzere ke’s-i himâmı mütenâvil oldu. Müşârün-ileyh ihtirâ‘-ı âlât-ı harbiyyede mâhir ve görüp işitdiği sanâyi'i icrâda misli nâdir hezâr-fen etvârı müstah-sen dânâ-yi şân-ı vezâret ve ârif-i kavânîn-i saltanat bir vezîr-i rûşen-zamîr idi. Füshat-i ecel ve vüs‘at-i ömr-i müstelzimü’l-emel ile bir zamân taşrada geşt ü güzâr ve ahvâl ve etvâr-ı halkı bi’n-nefs tecrübe ve ihtiyâr etse idi Devlet-i aliyye’nin katı çok işine yarayacağı zâhir idi.
