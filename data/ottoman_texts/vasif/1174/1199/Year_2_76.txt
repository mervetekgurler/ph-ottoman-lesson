Tevcîhât-ı İlmiyye
Rumeli kazaskeri olan Mehmed Arif Efendi ve Anadolu kazaskeri Mehmed Sâdık Efendi ve İstanbul kadısı Mehmed Mekkî Efendi hazerâtı müddet-i örfiyyelerini tekmîl eylediklerine binâen bi-tarîkü’n-nakl sadâret-i Rum müşârün-ileyh Mehmed Sâdık Efendi hazretlerine ve sadâret-i Anadolu Müftî-zâde Mehmed Efendi hazretlerine ve İstanbul kadılığı sâbıkâ Mekke kadısı olan Derviş Esseyyid Mehmed Efendi’ye tevcih olunup  kudât-ı asâkirin kılleti ve mevâli-i Haremeyn-i şerîfeyn’in radde-i mezkûrede tecemmü1 ve kesreti ba'zısmın pâye ile terfi‘-i câhları müstevcib olduğuna binâen sâbıkâ İstanbul kadısı olan Mekkî Mehmed Efendi hazretlerine Anadolu sadâreti pâyesi ve kudât-ı Haremyn-i şerîfeyn’den Tevfîk Efendi ve Birâder-zâde ve Tarsusî ve Kâmil Efendi’ye şehr-i Ramazân-ı şerifin evâ-hirinde birer gün tefâvüt ile İstanbul pâyeleri ihsan olundu.
