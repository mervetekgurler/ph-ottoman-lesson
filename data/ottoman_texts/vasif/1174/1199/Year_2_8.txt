Katl-i Selim Paşa
Sâbıkâ Delvine mutasarrıfı olup mîrimîrândan Selim Paşa Arnavud taifesi usâtını başına cem1 ve mâl-i mîrîyi ahz ü bel‘ eylediğinden gayri fu-karâ-yi ra'iyyete dest-i ta'addîyi itâle ve etraf ve eknâfâ rahm u insâfdan beri olan gâret-gerleri taslît ve havâle edüp ahz-i intikamdan dest-i mikneti kütâh olan nice bî-günâhın bu mülâbese ile hâli tebâh ve leyi ü nehâr kâr ü girdârları feryâd u âh olduğu vâsıl-ı sımâh-ı pâdişâh-ı adâlet-penâh olduğu anda şakî-i merkumun hakkında seyf-i siyâset ilmâ‘ ve izâle-i vücûd-ı ha-bâset-âlûdiyle sadâ-yi adâlet ve dâd sair zaleme ismâ‘ olunmak irâde buyurulup husûs-ı mezkûrun icrâsiyçün hâlâ Delvine mutasarrıfı olup mîri-mîrân-ı kirâmdan Veli Paşa-zâde Ali Paşa’ya doksansekiz senesi Zilkadesi evâsıtında hükm-i kazâ-mezâ ısdar ve paşa-yı mûmâ-ileyh keyfiyyet-i me’-mûriyetinden haberdâr oldukda sâlifü’z-zikr Selim Paşa’yı ve hevâsına tâbi* olan eşkiyâdan Bekir Kuka-oğulları demekle ma'rûf Haşan ve İbrâhim nâm şakâvet-pîşeleri bilâ-âmân ahz ü kati ve ru’us-ı menhûselerini Der-aliyye’ye irsâl edüp mûcib-i ibret olmak içim galtân-ı meydân-ı mezellet kılındı.
