Tevcîh-i rütbe-i vâlâ-yi vezâret be-Yusuf Ağa Kethüdâ-yi Bâb-ı Kapudan-ı derya
Ağa-yi mûmâ-ileyhin rüşd ü reviyyeti zâhir ve idâre-i umûrda akl u dirâyeti gayr-i kâsir olduğu bi’t-tecrübe ma‘lûm-ı hüdâvend-i kerâmet mezâ-hir olduğundan gayri sadrıazam hazretleri ile dahi münâsebet-nâmesi olup bir nev‘-i iltifât ile nâil-i hüsn-i mükâfât olması cây-gîr-i zamîr-i müşîrîleri idi. Bu esnâda ağa-yi mûmâ-ileyhin vakt-i tele’lü-i ikbâli rû-nümûd ve şâ-hid-i dil-keş-hirâm-ı merâmı cilve-ger-i âgûş-i şuhûd olup mâh-ı mezkûrun onyedinci çarşamba günü avâtıf-ı aliyye-i mülûkâneden müşârün-ileyhe Mora nıuhassıllığı ile rütbe-i vâlâ-yi vezâret ihsân ve seleflerine Bender muhâfaza-sı tevcih olunup bir an akdem Bender’e lühûku emr ü fermân olundu.
