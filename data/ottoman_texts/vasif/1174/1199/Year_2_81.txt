Fevt-i Şeyhülislâm Ahmed Atâullah Efendi ve nasb-ı Dürrî-zâde Mehmed Arif Efendi
Müşârün-ileyh bir zamandan berû illet-i dıkk-ı şeyhûhiyyet ile marîz ve hasta ve işbu Şevvâlül-mükerremin onaltıncı isneyn gecesi rişte-i hayâtı mıkrâz-ı ecel ile güsiste  olup mu‘tâd üzere Sultân Mehmed câmi'in-de namazı edâ ve Sadefciler içinde âmâde etdiği hazîreye defn olunup taraf taraf hakkında rahmet-i Hakk istid‘â olundu. Sabıka Rumeli kazaskeri ve nakîbü’l-eşrâf olan Dürrî-zâde Mehmed Arif Efendi hazretlerinin hülâsa-i hikmet-i aliyye olan evzâ‘-ı melâik-pesendleri tabî‘at-i zamâneye muvâfık ve me’âl ve muhassal-ı tehzîbü’l-ahlâk olan tavr u hareketleri rızâ-yi yümn-i iktizâ-yi mülûkâneye mutabık olduğundan gayri mer’â-yi vezîn-i bâhirü’t-temkînleri muğlakât-ı şu’ûn-ı devlete miftâh ve fikr-i sâkıb-ı bî-misâlîleri deyâcîr-i ahvâl-i enâma fürûzende mısbâh olup bâ-husûs hânedân-ı pür-meymenet ve dûdmân-ı pâkize-seciyyetlerinden bu âna dek zîb-efzâ-yi me-sânid-i ülyâ ve ârâyiş-dihi merâtib-i esnâ olan zevât-ı fezâil-simâtın Dev-let-i aliyye’ye sadâkat ve istikâmetleri ve hulûs-i kalb ve taviyyet ile dîn-i mübîne hizmetleri erbâb-ı hakkâniyyet ve nasafet miyânelerinde ke’l-me-seli’s-sâir meşhûr ve mütevâtir olduğuna binâen müşârün-ileyh hazretleri dahi U oll kâidesi üzere âbâ ve ecdadı mesleklerine sülük
ile kelâm-ı hakkı tefevvühde levme-i lâimden adem-i mücânebet ve ırz u nâ-mûs-ı devleti turûk-ı şeyn ü âr ve turûk-ı nakısa ve şennârdan sıyânet ve müzâkere-i umûr ve müşâvere-i ahvâl-i ma'âkıl ve sugür ünvâniyle câ-be-câ akd olunan mecâlisde leb-cünbân-ı beyân oldukları tedbîr-i dil-pezîrleri mak-bûl ve müsellem-i erbâb-ı elbâb ve ilzâm-ı  hasm-ı eledd içün dârü’l-hikem-i derûn-ı ilhâm-meşhûndan delâlet-i akl-ı feyyaz ile serpûş-endâz-ı hokka-i dehân-ı bünyân oldukları kelimât-ı bedihiyyetü’z-zuhûr ve her harfi bir bâb ve her lafzı bir kitâb olduğundan fazla ulemâ ve sulehâ ve ahyâr-ı nâsa muhibb ve leyi ü nehâr muhâsebe-i nefs-i zekiyye ile tahsîl-i a‘mâl-i hayriyyeye mükibb olup fehm-i mebâdî ve makâsıd-ı umûr ve hall-i müşki-lât ve mu‘delât-ı cumhûr ednâ te’emmül ve mülâhazalarına mevküf ve ân-be-ân semîr-i damîr-i safvet-tahmîrleri irâhe-i mekrûb ve igâse-i melhûf olduğu dakîka-şinâs-ı ahvâl-i hass u âmm olan şehriyâr-ı âlî-makâm hazretlerinin aks-endâz-ı tab‘-ı13:! mülûkâneleri olmağla fe-li-hâzâ müntehâ-yi merâtib-i ulemâ-i dîn ve mübtegâ-yi fuzelâ.-i muvahhidîn olan câh-ı vâlâ-yi iftâ zât-ı ma‘âlî-simât-ı semîhîlerine elyâk ve ahrâ görülüp şehr-i mezkûrun on-yedinci selâse günü huzûr-ı mevâhib-mahsûr-ı hüsrevâneye da'vet ve hil‘at-i beyzâ-yi iftâ menkib-i alîlerine ilbâs olunup makâlîd-i umûr-ı dîniyye ve zi-mâm-ı riyâset-i ilmiyye müsellem-i dest-i menâyih-peyvestleri kılındı. Müşâ-rün-ileyh hazretlerinin filhakika ahlâk-ı hamide ve etvâr-ı pesendîdeleri gıb-ta-fermâ-yi eslâf ve şemîm-i hüsn-i hulk u mürüvvetleri münteşir-i etraf ve eknâf olup hakk-ı şeriflerinde kabûl-i âmme derkâr ve bu âna dek dâmen-i feyz-me’menleri ednâ-leke ile medhûl-i kibâr u sigar olmadığı hasebiyle ta-raf-ı eşreflerine a‘lâ ve ednânın teveccühü L jji kâbiren
 an-kâbir nâil oldukları işbu câh-ı refî‘ ve münîfde muvaffak bi’l-hayr olmalariyçün dest ber-dâşte-i dergâh-ı sübhân olmuşlardır. Nekâbet-i eşrâf-ı câh-ı vâlâsı dahi arâket-i haseb ve sıhhat-i nesebi müte‘ayyin olup hâlâ İstanbul kadısı olan Derviş Esseyyid Mehmed Efendi’ye tevcih ve ihsan ve diraht-ı bahtı âbyârî-i izz ü şeref ile reyyân kılındı.
Tercüme: Merhûm-ı müşârün-ileyh hüdâvendigâr-ı behişt-mesned Sultân Ahmed Hân aliyyü’r-rahmet ve’l-gufrân hazretlerinin eyyâm-ı saltanatlarında yirmibir sene kadar imâmet ve taiîm-i şehzâdegân-ı kirâm hizmetleriyle hâiz-i rehîne-i şeref ü izzet ve ellidokuz Recebinde sadr-ı Rum iken merhûm olan Abdurrahman Efendi’nin veled-i asâlet-perveri olup bin iki yüz otuziki senesi Şevvalin yirminci günü pâ-nihâde-i sahn-ı vücûd ve elli târihinde idâd-ı müderrisîn-i kirâmdan ma'dûd ve onyedi sene mikdârı Ahi Çelebi ve Üsküdar ve Güzelhisâr ve Gelibolu ve Tırnova niyâbetleriyle is-bât-ı vücûd edüp yetmişaltıda Haleb kazâsiyle zümre-i mevâliye lâhik ve ba‘de’l-azl pâye-i Edirne ile akrânına fâik ve seksenüç Recebinde Şam ve sekizde kazâ-i Mekke ile şâd-kâm ve doksanüçde bâ-arz-ı hâl pâye erbâbı-na takaddüm ile İstanbul kadısı olmuşidi. Bundan sonra bedr-i serî‘ü’s-seyr-i ikmâli yevmen fe-yevmen ziyâ-resân-ı merâm ve doksanbeşde Anadolu sadâretiyle münselik-i silk-i sudûr-ı kirâm olup infisâllerinin beşinci günü sadâ-ret-i Rum  pâyesiyle sadr-ı güzîn-i ulemâ-i rüsûm ve birkaç günden sonra bilfi‘il sadr-ı Rum ve fâsıl-ı miyân-ı husûm olup doksandokuz senesi Şa‘banınm onüçüncü selâse günü müftî-i devrân olmuşidi. Bir müddetden berû vücûduna müstevli olan maraz-ı hâil cidâr-ı hayâtını mütemâyil et-mişiken lâzım-ı mâhiyyet-i inşân olan hubb-ı câh iktizâsiyle rüsûm-ı mu'tâ-deyi terk etmeyüp bu hâl ile müddet-i meşîhati altmışüç gün ve sinni altmış-yedi seneye bâliğ oldukda bu dâr-ı gurûrdan rıhlet ve cânib-i Âhiret’e azimet eyledi. Merhûm-ı müşârün-ileyh rü’yet-i umûr-ı fukarâda mütehammil-i kedd ü anâ ve temşiyyet-i matâlib-i zu'afâda zebân-ı azbü’l-beyânı dâimâ hayr ile gûyâ olup mültemeslerinin husûliyçün erkân-ı devleti ta'cîz sûretin-de iz'âc ve nice bî-ser ü sâmânı bi-hasebi’l-ikdâm vâreste-i kayd-ı ihtiyâç edüp munsıf ve müteverri1 halim ve mütevâzi1 kibr ü gurûrdan sâlim lisân-ı asrı âlim bir zât-ı huceste sıfât idi.
