Azl-i Sertopî
Topcu-başı olan Ali Ağa’mn câ-be-câ sür'atciyân zümresine top ta‘lîm etdirmek muktezâ-yi me’mûriyyeti iken nişângâha gülle isabet etdiren ne-ferâta bahşiş vermek gailesinden firâr ile âdeti terk eylediğinden gayri Beykoz’da vâki' olan düğünde sür'atciyân neferâtından ba'zıları hâzır bulunup kendülere muhtass olan beyâz fesi rakkasların başlarına müşâhede ile îkâd-ı nâire-i şûr u şağab ve ref' ü nez'ini irâde ve taleb eylediklerinde Beykoz ahâlisinden ba'zı  hevâ-perestler mâni' ve bu sebeble tarafeyn meyânmda mücâdele ve muhârebe vâki' olduğu adem-i zabt u rabtına mahmûl kıhnup der-akab azl ve ocak kethüdâsı diğer Ali Ağa yerine vasi olundu.
Azl-i kethüdâ-yi sadr-ı âli Ahmed Nazif Efendi ve serçavuşân-ı Dîvân-ı hümâyûn ve Tersâne-i âmire1 ve Tezkire-i evvel
Birkaç mâhdan berû sadâret-i uzmâ kethüdâhğiyle nâil-i izz ü şeref olan Ahmed Nazif Efendi hazretlerinin bu âna dek müstahdem oldukları hi-demâtm cümlesinde şâyân-ı sitâyiş olan sıfât ile ittisâfları ve medhûliyete bâis olan hârekâtdan istinkâfları kâbil-i inkâr olmadığından gayri tarafından şahs-ı vâhid mutazarrır ve vaz' u reftârından bir ferd mütekeddir olmayup bây u gedâya mu'âmele bi’l-mücâmele ve bâ-husûs rü’yet-i umûr-ı devletde leyi ü nehâr terk-i müsâmaha ve müsâhele etmişiken mücerred lâzım-ı mâ-hiyyet-i eşhâs olan buğz u hasedden nâşî ba'zı nâs müşârün-ileyhin hakkında isnâd-ı mâ-lem-yekün ile lâzime-i bed-hâstî ve rişkî izhâr ve mâni' ve mu‘tî-i mutlakın mevhibesi olan ni'am ve tereffühü istiknâr eyledikleri ma'lûm-ı şehriyâr-ı cemîlü’l-âsâr olduğuna binâen gars-ı yemîn-i devletleri olan müşârün-ileyhi isâbet-i ayni’l-kemâlden sıyânet ve bir müddet hânesin-de istirâhat ile du'â-yi devâm-ı ömr ü devletlerine muvâzibet etmeleri irâdesiyle işbu mâh-ı Zilkadenin altıncı pazar günü kethüdâhkdan azl olunup hizmet-i mezkûrede kemâkân bir sâhib-i ta'ayyün ve vücûdun eşedd-i lü-zûmu olduğuna binâen hâlâ mîrahor-ı evvel olup sadr-ı esbak Devâtdâr Mehmed Paşa  merhûmun necl-i necâbet-perveri Abdi Bey hazretlerinin rüşd ü reviyyetleri mahsûs ve bâ-husûs bir-iki seneden berû müstahdem oldukları büyük mirahorlukda cüz’î ve külli bir vaz‘-ı nâ-ber-câ ile mevzû' bahs-i nâs olmadıkları ma'lûm-ı şehriyâr-ı kerâmet-menûs olduğuna binâen yevm-i mezkûrda müntehâ-yi menâsıb-ı ricâl-i devlet olan sadâret-i uzmâ kethüdâhğiyle müşârün-iieyh hazretleri tevkîr ve çavuş-başı Essey-yid Mehmed Hayri Efendi’nin dahi tersâne emini olması bir zamândan berû cây-gîr-i damîr olup yevm-i mezkûrda Elhâc Selim Ağa yerine tersâne emini nasb olunup çavuş-başıhk hizmeti dahi Lâleli Mustafa Efendi’ye tevcih ve tezkire-i evvel Enverî Efendi’nin ba'zı hareketinden sadrıazam hazretleri mahzûz olmayup azlini irâde buyururlar idi. Ol dahi bu esnâda ma'zûl ve sâbıkâ cizye muhâsebecisi Mehmed Nahifi Efendi sâniyen büyük tezki-recilik ile nâil-i e‘azz-ı me’mûl oldu.
