Azl ve ihsân-ı vezâret be-Ağa-yi yeniçeriyân-ı dergâh-ı âlî
Sâbıkâ kul kethüdâsı olup bir müddetden berû Özi ağası olan Sivash Mehmed Ağa’nm harekât ve sekenâtı makbûl ve lede’l-istihdâm tarafından sadâkat ve istikâmet-i bürûzu melhûz ve me’mûl olduğu bundan akdem taraf-ı sadr-ı azamîden mübârek-rikâb-ı kâmyâb-ı hüsrevâneye arz u inhâ ve ağalık içün Asitâne’ye celb olunması istid'âsma müsâ‘ade-i hümâyûn rû-nümâ ve hufyeten der-i devlet-medâra gelmesiyçün Özi’ye âdem isrâ  olunmuşidi. Ağa-yi mûmâ-ileyh mâh-ı mezkûrun yedinci pazartesi gecesi Asitâne’ye vâsıl ve sırren sarây-i âsafîye dâhil olup ale’s-seher tas-mîm olunduğu vech üzere yeniçeri ağalığı mûmâ-ileyhe tevcih ve ihsân ve selefi Ahmed Ağa’dan dahi bu âna dek hilâf-ı rızâ bir vaz‘ u hareket sâdır olmadığından mazhar-ı lûtf-ı şehriyâr-ı gîtî-sitân olup yevm-i mezkûrda rütbe-i vâlâ-yi vezâretle Hotin muhâfızhğı müşârün-ileyhe tevcih ve inâyet buyuruldu.
