Nefy-i Şeyhülislâm-ı esbak ve Karahi-sârî Ahmed Bey ve Sâr-bân Ali Ağa
Şeyhülislâm-ı esbak İbrâhim Bey-efendi hazretlerinin Âsitâne-i sa'âdet’-de etbâ‘ ve levâhik ve akrabâ ve müte'allikleri mütekessir ve câh-ı fetvâdan infisâlleri hasebiyle havâşîsinin dil-bend-i ümîd oldukları menâfi' ve ağrâza vusûlleri mümteni' olduğundan mütazaccir ve mütekeddir oldukları ve bu infi'âl ile mahall be-mahall mesâvî-i devlete mübâşeret ve avamm-ı nâsa ser-rişte-i kal u kîl olacak erâcîfin hudûsuna illet olduklarından fazla müşâ-rün-ileyh hazretleri dahi kibr-i nefs ve ulüvv-i himmet ile ma'rûf olup er-bâb-ı ihtiyât ve ikbâl-perestlerden tesettür ve ihtilât-ı züvvâra olan muhâta-rayı adem-i tefekkür ile lisân-ı sân mü’l-bey ânları ba'zen kabûl-i ta'assür eylediğine binâen Asitâne’den tenahhî ve tegarrübleri iktizâ ve mâh-ı mezkûrun dokuzuncu çarşamba günü arpalıkları olan Engürüye’ye- nefy ü iclâ olundu. Müşârün-ileyhin müddet-i meşîhat-i sâmiyeleri seksenüç gün olup  ba‘de’l-azl tamâmca seksenüç gün ikâmetlerinden sonra nefy ü iclâ-lan vukü'u ittifâkiyyât-ı garibedendir. Mahdûmları Mustafa Bey-efendi ce-nâblarmm dahi bir zaman gûşe-gîr-i inzivâ olmaları iktizâ eylediğine binâen İncir köyünde îcâr ile sakin oldukları sâhilhânede bast-ı kalîçe-i ikâmet ve nâs ile ihtilât ve mu'âşeretden dâmen-keş-i rağbet olmaları irâde buyuruldu. Ve Dergâh-ı âlî kapucu başılarından Karahisârî Ahmed Bey dahi bir merd-i derîde-zebân ve jajhâ-yi deverân olup tekebbür ve ta'azzumu fevka’l-hadd ve miyân-bend-i iştihârı olan dirâz ile kendüyü akl u nühâ erbâbından add eylediğinden gayri bu âna dek istihdâm olunduğu hidemâtda tevfîk-i hakdan âyis ve mahrûm ve kibr ü nahveti sebebi ile beyne’n-nâs medhûr ve mezmûm olup fassâl ve hettâk-i mihzâr-ı bî-bâk olduğuna binâen eyyâm-ı sâlifede birkaç def'a vâki4 olduğu gibi bu defa dahi Âsitâne’den tard u teb'îdi lâzım ge-lüp yevm-i mezkûrda maskat-ı re’si olan Karahisâr’a nefy ü tağrîb ve silâh-şorân-ı hassadan Sârbân Ali Ağa leyi ü nehâr büyût-ı nâsı geşt ü güzâr ve ricâl ü kibâr-ı devleti fasl u mezemmete ibtidâr ve nefsini Kahramân-ı sânî hisbâniyle hakkında Devlet-i aliyye’nin kusûr-ı iltifâtım tezkâr ve endâmm-dan bahtına sirâyet eden tîregî ve zulmetden her bâr şekvâ ve dâimâ,
ti' i
ve sedâd-ı sağr-ı zemzemesiyle usûl-i bend-i dâire-i istiğnâ ve oldukça sâ-ye-i Devlet-i aliyye’de müte‘ayyiş olup ebnâ-yi cinsine nazar ile  hâline şükr etmek ahrâ iken pâ-keşîde-i vâdî-i kana'at ve hasm-ı kaviyy-i ehl-i tena’um ve refâhiyyet olmağla bunun dahi gûşmâl ve te’dîbi mühimm olduğundan der-akab ahz ve Sakız ceziresine iclâ olundu.
