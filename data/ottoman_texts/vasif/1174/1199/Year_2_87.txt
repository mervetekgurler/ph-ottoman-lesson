İhsân-ı vezâret be-Silâhdâr-ı esbak Halil Ağa
Sâbıkâ silâhdâr-ı hazret-i şehriyârî olup ber-vech-i tekâ'üd hânesinde bisât-ârâ-yi ikâmet ve zânû-zede-i çâr bâliş-i zevk ü râhat olan Halil Ağa’-nın kuvvet-i mâliyye ve bedeniyyesi hasebiyle sullem-i vezârete ıs‘âd ve mutasarrıf olacağı eyâlât ve elviyede mühim-sâz-ı ibâd olması taraf-ı mülûkâ-neden istisvâb olduğuna binâen işbu şehr-i Zilkadetüş-şerîfenin yirmidördün-cü perşembe günü şeref-yâfte-i sudûr olan hatt-ı hümâyûn-ı15” cihân-mutâ‘ mûcibince mûmâ-ileyh rütbe-i vâlâ-yi vezâret tevcih ve inâyet buyuruldu.
