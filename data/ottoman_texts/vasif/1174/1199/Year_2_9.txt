Vukû‘-ı meşveret der-hâne-i hazret-i fetvâ-penâhî berâ-yi Mısır ve umûr-ı şâire
Ümerâ-i Mısriyyeden olup Sa‘id cânibinde matrûden mukîm olan Mu-rad Bey âdetleri üzere bu esnâda Mısır’a duhûl esbâbını tahsil ve husemâsı-nı tard u tenkil edüp eşrâf-ı kudât-ı Mısriyyeden Necmeddin Efendi’yi Âsi-tâne-i sa'âdet’e tesyîr ve Devlet-i aliyye’ye her hâlde muti* ve münkad olduğunu beyân ve umûr-ı Mısriyyenin dil-hâh-ı devlet üzere nizâmı ta'ahhüdü-nü der-miyân eyleyerek vâli-i Mısır olan sadr-ı esbak Silâhdar Mehmed Pa-şa’nın rehâveti sebebiyle azlini ve kaviü’ş-şekîme bir vezîr-i müstakime eyâ-let-i Mısır tevcih olunup berren kudûmunu tahrîr etmiş Devlet-i aliyye’nin  bu esnâda gailesi eğerçi ber-kemâl olup ancak nizâm-ı şu’ûn-ı Mıs-rıyye dahi öteden berû semîr-i zamiri olduğuna binâen husûs-ı mezkûrun zîr ü bâlâsı mülâhaza olunarak bir kalıba ifrağ olunması içün Saferül-hayrın onuncu perşembe günü semâhatlû şeyhülislâm efendi hazretlerinin konağında sadrıazam hazretleri ve kapudan paşa ve sudûr-ı kiram ve ahvâl-i Mıs-rıyye’ye vâkıf ba‘zı ricâl-i devlet ve sair erbâb-ı meşveret hâzır oldukları hâlde akd-i cem'iyyet olunup husûsât-ı mezkûre zımnında bir-iki sâ'at mik-dârı herkes tevlîd-i ebkâr-ı efkâr ve bir vezirin Mısır’a ehliyyet ve liyâkatini tezkâr etmeleriyle mezkûr olan vüzerânın her biri birer veçhile kadh u sadd ve vâkı'a mutâbık ba‘zı ilel ü esbâb ile cerh u redd olunup encâm-ı kâr İne-bahtı muhâfızı sadr-ı esbak Yeğen Mehmed Paşa’nın liyâkati ve maskat-ı re’si Alâiyye olmak takribiyle Mısır’da Alâiyyelü’nün kesreti ve gayret-i tü-râbiyye lâzımesince merkumların lede’l-iktizâ müşârün-ileyhe vukû‘-ı i'âneti ve bâ-husûs menşe’i Ocak-ı âmire olup Mısır’da iken kâin olan ocaklunun bu mülâbese ile tarafına incizâb ve rağbeti der-kâr olmağla taraf-ı devlet-den vezîr-i müşârün-ileyh meh-mâ-emken ikdâr ve berren cânib-i Mısır’a tis-yâr olunması husûsu karâr-gîr-i ârâ-i huzzâr olup binâen-alâ-zâlik işbu Sa-ferül-hayrın evâsıtında eyâlet-i Mısır müşârün-ileyhe ve înebahtı muhâfaza-sı sâbıkâ Musul vâlisi Yazıcı-zâde Vezîr Mustafa Paşa’ya tevcih ve ihsân ve müşâriin-ileyh Yeğen Mehmed Paşa’nın nizâm-ı dâiresi matlûb olup îne-bahtı cânibinde intizâm-ı dâire müte'azzir olduğundan bahren Alâiyye’ye veyâhud ol havâlide vâki* olan sevâhilin  birine çıkup dâiresini tanzim ve tesviyeye ibtidâr ve ba'dehû cânib-i Mısır’a berren azimete atf-ı inân-ı iktidâr etmek üzere tarafına hitaben emr-i âlî ısdâr olundu. Murad Bey’in vâli-i cedîd talebi vusûl-i vâliye dek akalli bir sene geçüp bu müddet içinde merküm kâimimakâm ve şeyhülbeled bulunup Mısır Darb-hânesi’-ni zabt ile tahsîl-i fevâid-i kesîre etmek dâiyelerine mübtenî olduğu ve Dev-let-i aliyye tarafından emr-i şerif ile kâimimakâm nasb olunması husûl-i garazına kavi bir vesile olmağla binâen-aleyh vâli-i cedîd Mısır’a vardıkda tarafından şeyhülbeledliği tevcih etmek istisvâb olundu. Bundan sonra meclis-i mezkûrda madde-i Gürcistan der-miyân olunup birkaç gün mukaddem rei-sülküttâb efendi ile Rusya elçisinin mükâlemesinde Gürcistan tarafına ta'ar-ruz olunduğu husûsunu elçi-i mesfûr medâr-ı bahs etdikde Gürcü ve Mekril taifeleri Devlet-i aliyye’nin re'âyâsı olup Rusyalu taraflarından bunları istîs-hâb fuzulî hareket kabilinden olduğu bî-irtiyâb olduğundan gayri her devlet tanzîm-i umûr-ı re'âyâsmda müstebidd bi’r-r’ey olup düvel-i sâirenin mü-dâhelesi bî-vech idüğü reis efendi tarafından tafsil ve Rusyalu’nun Gürcistan maddesine dâir ahden i'tirâza kudretleri olmayup hemen ba‘zı bahâne-i cüst ü cûsiyle îrâd-ı kâl u kil eyledikleri ve elçinin ba'zı tarafdan tahrik ile Lezkî ve Dağıstan halkının Tiflis tarafına taarruzları suâline ne veçhile ce-vâb verilmesi münâsibdir denildikde Tiflis Hânı’nm Moskovlu’ya teba‘iyyeti kat'â teslim olunmayarak Devlet-i aliyye re'âyâsı olan Gürcü taifesine ve memâlik-i müslimîne ve bâ-husûs hem-mezhebimiz olan  Dağıstan ve Lezkî halkına mâdâmki Tiflis Hân’ı müdâhale etmeye Devlet-i aliyye dahi kadîmden berû câri olan mu'âmeleden gayri hân-ı mesfûr hakkında mu‘âmele-i uhrâ icrâ etmeyeceği ve zikr olunan Gürcü taifesi şâir re‘âyâ-yi Devlet-i aliyye misillû olup âsâyişleri matlûb olduğuna binâen mukaddemâ nasb u ik'âdı musammem olan Keyhusrev’i kabul etmedikleri hâlde ibrâm olunmayup David’in nasbi matlûblan olur ise kadîmden ola-geldiği üzere ik'âd olunur. Devlet-i aliyye tarafından yedine menşûr i'tâ ve bunu dahi ahâli istemedikleri sûretde âharm nasbına nizâm verilmesi bu husûsun te’di-ye ve temşîyetine me’mûr olanlara tahrîr olunacağı ecvibesi elçi-i mesfûra verilmek enseb olduğunda ittifâk olunup meclise hitâm verildi.
