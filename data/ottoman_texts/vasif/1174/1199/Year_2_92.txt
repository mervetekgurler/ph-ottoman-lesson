Fevt-i tevki’î Süleyman Bey ve vukü‘-ı tevcthât-ı rical
Mûmâ-ileyh beş-on gün kadar illet-i mesaneden zahmet-keş ve îd-i adhâ günü müddet-i ömrünü itmâm ile menzil-i ukbâya raht-keş olup der-ân sâ‘at techîz ve tekfin ve mezâr-ı pür-envâr Süleymaniye’de tedfin olundu. Münhal olan câh-ı tevki‘î muvakkaten defter emini olan Feyzi Süleyman Efendi’ye ve defter amâneti ber-vech-i tencîz Haşan Efendi’ye ve baş mu-hâsebe Rifat Ahmed Bey’e ve Anadolu muhasebesi sâbıkâ büyük tezkereci Enverî Sadullah Efendi’ye muvakkaten tevcih olundu.  Tercüme: Müteveffâ-yi mûmâ-ileyh bin yüz otuzbir târihinde Vezir Koca Bekir Paşa merhûmun sulbinden gehvâre-i zîb-i vücûd ve gün be gün neşv ü nemâ kesb ederek fâsıl-ı mâ-beyn-ı ma'dûm ve mevcûd oldukda tahsîl-i ma’ârife bezl-i cehd ü takat ve bin yüz elliüç târihinde küçük evkaf mu-hâsebeciliğini tahsil ile ihrâz-i evvelin pâye-i izz ü rifat edüp temâdî-i vakt ü zamân takribi ile katı çok menâsıba tasarruf ve aded-i sinni seb'îne mü-tenâhiz iken çavuş-başılık hizmetiyle teşerrüf ve an-asıl silisü’l-bevl illetiyle derd-nâk iken Dîvân-ı hümâyûn’da hasebü’l-iktizâ vukü‘ bulan tül-i meks ü tevakkuf iktizâsiyle madde-i ihsas eczâ-yi reşâşiyeyi mütehaccir etmekle illeti illet-i mesâneye mütebeddil olup bu tevcîhatda eğerçi çavuş başılıkdan ma‘zûl ve rûz-nâmçe-i evvel ve ba'dehû nişâncılık mansıbına mevsûl ol-muşidi. Ancak esbâba nazar ile vücûduna ârız olan hareket-i kısrî ve vaz‘-ı gayr-i tabi'î erkân-ı vücûdunu mütezelzil ve minvâl-i muharrer üzere îd-i adhâ günü tebdîl-i makam ve menzil ve cıvâr-ı rahmet gâfirü’z-zünûbu melâz ve mev’il eyledi. Müteveffâ-yi mûmâ-ileyh halim ve selim sâdık ve müstakim sâhib-i meskenet ve vakâr-ı mutasallib ve dîndâr olduğundan gayri nâmûs-ı devleti sıyânet âdeti ve mekkâre-i umûra adem-i tasaddî medâr-ı mefhareti olup tekdîr-i kulûb-i nâsdan hârib ve her şahs-ı teng-havsalayı zebân-ı kand-rîziyle tarafına câzib ve câlib idi.
