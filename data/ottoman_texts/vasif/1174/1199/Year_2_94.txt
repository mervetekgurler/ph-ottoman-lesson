Fevt-i şehzade Sultan Mehmed Nusret
Bin yüz doksanaltı senesi şevvalinin onikinci cum‘a günü sulb-i pâkize-i hazret-i tâcdârîden kımât-ârâ-yi vücûd olan Şehzade Sultan Mehmed Nusret hazretleri bu esnâda illet-i cederîden ser-nihâde-i bâlîn-i bîmârî olup illet-i mezkûreden bi-emri’l-lahi te'âlâ ifâkat bulmadığına binâen işbu şehr-i Zilhiccenin ondokuzuncu sebt günü mürg-i rûh-ı bâhirü’l-fütûhu sûy-i dil-cû-yi behişt-i berîne tayerân eyledi. Cenâb-ı Hakk bakîlerini nâil-i ömr-i tavîl ve nice zamân zuhûr-ı nesl-i şâhâne ile a‘yûn-ı nâsı karîr eyleye, âmîn. Şehzâde-i müşârün-ileyh hazretlerinin fevtine abd-i âcizin irticâlen dediği târîh-i tamdır.
Dirîgâ bakâsız cihândan gidüp Bu gün bir civân-ı musaffâ-sirişt
Dedi fevt-i sâlin vakâyi'-nüvis
Olup dâr-ı sultân Muhammed-behişt 
