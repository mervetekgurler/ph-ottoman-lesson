Vekâyi'-i sene mieteyn ve elf
Çünki hâlik-i bî-misl ü mânend ve hüdâvend-i bî-hîş ü peyvendin güm-geştegân-ı bâdiye-i acz ü taksîr ve gavta-hârân-ı deryâ-yi tasarruf ve tedbîr haklarında bi-hasbi’l-isti‘dâd ve’l-kâbiliyye ta'ayyün eden ni‘am ve âlâ ve kerem-i bî-intihâsı müsted‘î-i hamd ü sena ve müstelzim-i sitâyiş-i zât-ı a‘lâ-sıdır. Lâ-cerem münharit-i silk-i mieteyn ve elf olan işbu sene-i amîmetü’l-meymenenin âyât-ı furkâniyyeden &lt;&gt;-JI ûıl âyetleri
adedine tetâbuku157 mûcib-i hamd ü senâ-yi ferâvân ve bâis-i dürûd u şükr-i bî-pâyân olur. Gûna-gûn ni‘âm-ı hâlik-ı bî-çûn bürûzuna delâlet eyleyeceğinden gayri zahareddin terkibinin bi-hasbi’l-kemmiyye târih-i sâl-i cedîd ile tevâfuku serkeştegân-ı vâdî-i bagy ü dalâlet ve tîre-dilân-ı gavâyet ve ru'ûnet olan ehl-i küfr ü mefsedeti pâdişâh-ı asr razekahu Allah el-fetha ve’l-nasra hazretleri kuvvet-i batş-ı mülûkâne ve nîrû-yi himmet-i hüsrevâne ile kahr ü tezlîl edeceğine işâret-i gaybiyye ve lâyiha-i lâ-reybiyye olduğu rûşen-güherân-ı enâm ve serîre-şinâsân-ı eyyama zâhirdir.
Li-muharririhi:
Tıyg-ı İslâm ile bi-avni’l-lah Kat' olur şâh-ı düşmenin bîhî
Bu nevîn-sâl-i ferrûhun zîrâ Zahareddin geldi târihi
