Gark-şüden-i sefîne-i Haşan Kapudau
Doksansekiz târihinde vefât eden Cafer Paşa’nın muhallefâtından olup mîrî içün zabt olunan sefâinden «Mürg-i Bahrî» nâmiyle müsemmâ otuzyedi zirâ* firkateyn sene-i sâbıka bahârında şâir süfün-i islâmiyye ile techîz olunup Akdeniz tarafına tesyîr olunmuşidi. Fırkateyn-i mezkûr Donanma-yi hü-mâyûn’dan dûr olup İstanköy verâsmda vâki1 Amargos adası açığında fırtınaya tesâdüf ve süfün-i atikadan olduğuna binâen tevâli-i telâtüm-i bahr-i mevvâc haşebden masnû1 sûret-i esedînin bâlâda bulunan tarafım mahallinden fek ve ihrâc edüp hâline vâkıf ba‘zı ricâl-i sefine heykel-i esedin külliy-yen kat‘mı hâhân ve kapudan-ı mezkûr indifâ‘-ı zulmet-i leyi ve sükûn-ı rîh-i mûcibü’l-veyl akabinde mahalline vaz‘ını tasvîb ve istihsân akabinde heykel-i mezkûrun münfek olan tarafı bahre mümâs olarak taht-ı sefineye vâsıl ve kuvvet-i mevc-i peyderpeyî ile sabâha dek sefineyi döğüp darabât-ı mezkûreden derhâl sefinede fevâsıl hâsıl olup fürcelerden âb-ı deryâ sefineye mülhak ve der-akab kapudan ve mülâzim ve neferâtın cümlesi bi-kazâ-illahi te'âlâ gark olup fakat güverte üzerinde olan köşk hey’et-i asliyyesiyle mahallinden münfek olup lâtmât-ı bahr ile sâhil-res-i necât ve derûnunda bulunan yedi-sekiz nefer kalyoncu bu vesile ile vâreste-i kayd-ı memât oldular.
