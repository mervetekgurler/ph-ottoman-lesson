Azl-i Ser-çavuşân Elhâc Mustafa Efendi
Mûmâ-ileyhin umûr-ı dîvâniyyede vâki‘ olan taksîrât-ı tabi'iyyesi ve bâ-husûs tama' u irtikâba dâir ba‘zı harekât-ı rediesi muhtebir-i ahvâl-i enam olan şehriyâr-ı Dârâ-gulâma ma‘lûm olmakdan nâşî işbu Saferül-hayrın altıncı pazar günü çavuş-başılıkdan azl olunup rikâb-ı hümâyûnda kapucu-lar kethüdâsı olan Muhsin-zâde damadı Said Bey çavuş-başı ve mirahor-ı sâni İzzet Paşa-zâde diğer Said Bey kapucular kethüdâsı ve Tekfûr dağı’nda fevt olan Şaban-zâde’nin muhallefâtına me’mûr olup Dergâh-ı âlî kapucu-başılarından olan Sakızlı Mehmed Ağa mirahor-ı sânî nasb olunup me’mû-riyyeti hitâmına dek baş silâhşor Durak Paşa-zâde Said Bey’e vekâlet hil‘ati ilbâs ve cem‘iyyet-i sü‘edâ havâdisiyle işgâl-i avamm-ı nâs kılındı. Çavuş-başılık hizmeti mezlaka-i akdâm-ı ricâl-i devlet ve mihakk-i ibâd-ı erbâb-ı is-ti'dâd ve haysiyyet olup hizmet-i mezkûrede müstahdem olanların tabi'atle-rinde cevdet ve havsalalarında vüs‘at ehemm olduğu gibi şâibe-i tama1 u hırsdan tahallüs ve ızhâr-ı gınâ-yi tab‘ ile âzâde-i mekr-i erbâb-ı139 tecessüs ve tefahhus olmak dahi elzem olup ma'az-Allah sevdâ-yi celb-i mâl ile hu-kûk-ı nâsı ibtâl  ve hasırımın birini li-illetin istishâb ile nâr-ı gadr u zulmü iş'âl edenlerin hâne-i avâkıb-ı hâlleri vîrân ve bâ-husûs kizb ü istihzâ-yı âdet ve hile vü hud'ayı tabi'at edenlerin dünyâda hazz u nasîbleri hır-mân ve rûz-i cezâda pâdâşları hüsran olacağı zâhirdir.
İsyân-ı mutasarrıf-ı İskenderiye ve ta‘yîn-i asâkir ez-cânib-i Devlet-i aliyye be-istîsâl an-ber-geşte-hâl ber-mûceb-î fetvâ-yi şerife
Kibr-i ru‘ûnetde her biri sânî-i Nemrûd olan tâife-i Arnabudun ekserisi cibâl-i şâhika-i asîretü’l-mürûr ve tilâl-i hâlika-i sa'betü’l-ubûrda redâet-i fi‘âl ve resâset-i hâl ile lâne-sâz-ı tavattun ve ihtilât ve itilâfları ber-muktezâ-yi mücâneset-i re‘âyâ-yi müştebihetü’l-ahvâle inhisâr ile nâdân-ı evzâ‘-ı sükkân-ı emsâr ve müdün olduklarından gayri mübâlât-ı dîniyyeden ârî olan eşhâs-ı kâsiretü’l-uküle tahammül-i hükm-i cüz’î-i şeriat sakil ve girân ve hevâ-perestân-ı rüzgâra evâmir-i nefs-i emmâre lâ-muhâle muvâfık ve çespân geldiği ecilden bunlar dahi ittibâ‘-ı mûcibât-ı enfüs-i redîe ile tarîk-i Hakdan udûl ve hevâlarma gayr-i muhâlif olan teklîf-i mülâyimi kabûl eyleyerek dinlerini semen-i bahse ve âhiretlerini şey-i ehasse fürûht ede-gel-dikleri ve bu cehl-i müfrit sebebi ile inkıyâd-i şer‘-i mübîn ve itâ‘at-i halîfe-i müslimînden teferru1 eden nef ü darr ve hayr u şer ma'lûmları olamayup ru‘ûnet ve ma‘siyeti âdet ve evâmir-i pâdişâhîye muhâlefeti tabiat etdikle-rinden gayri sâkin oldukları emâkin aksâ-yi bilâddan olup te’dîbleriyçün taraf-ı Devlet-i aliyye’den ta‘yîn-i asker  hilâl-i tarîkde vâki' olan zu‘afâ-yi nâsı mübtelâ-yi hasâret ve zarar eyleyeceği mülâhazalariyle haklarında dUL- mantük-ı şerifi üzere rıfk u mülâyemet
üzere icrâ ve câ be-câ pend ü nasihati mutazammın tenbîhât-ı ekîde ile ik-tifâ olunur idi. Zikr olunan tâife-i mefsedet-mu‘tâd hilm ü merhamet Devlet-i aliyye’yi acz ü gaflete hami ü isnâd ve muktezâ-yi tabi‘at-ı habîseleri olan meianet ve sû’-i a‘mâli yevmen fe-yevmen müzdâd edüp her mevsimde hevâlarma muvâfık birer küştenîyi sergerde ittihâz ile nâire-i bağy ü udvânı inâre ve mahall be-mahall gubâr-ı fitne ve zulmü isâre ve bâ-husûs bundan akdem İskenderiye mutasarrıfı olan Mahmud Paşa eben an-cedd ni‘am-1 gûnâ-gûn Devlet-i aliyye ile mütena‘im ve iltifât ve nevâziş-i vükelâ ile akrân ve emsâline fâik ve mütekaddem olup İskenderiye sancağı gibi nemâsı kesir ve mahsûlü vefîr bir memleket-i azîmeye tasarruf ve belki et-râf ve eknâfda vâki' katı çok mahallere bast-ı yed-i tasarruf ile sâye-i dev-letde mâlik-i mâl-î Karun ve fart-ı batar u servet sebebi ile pâ-nihâde-i vâdî-i cünûn olup usûl-i refâh-ı fukarâ ve ecezeyi kam* ile cem* eylediği cmvâl-i mağsûbeyi haşerât-ı nâse def' ve istîmâle ve incizâb husûlü akabinde livâ-i menkûs isyânı def‘ edüp Devlet-i aliyye tarafından te’dîb ve takrî1 ve belki kendüye kes-i helâki tecrî* etdirmek irâdeleri mahsûsu oldukda bir müddet sûret-i itâ‘at irâetiyle kulle-i ârâm ve sükûna vülûc ve bir-takrîb taraf-ı devletden tahsîl-i afv etdiği gibi kemâkân zirve-i kûh-ı bagy ü isyâna urûc edüp  hattâ bu esnâda çehre-i tuğyândan ref‘-i estâr-ı iktitâm ve dâiresinde mütehaşşid olan erâzil ve eclâfdan başka tâife-i li’âm-ı Ar-nabuddan vâfir eşkıyâyı emrine râm ve bâ-husûs cezîre-i Mora’dan zulmen akçe iddi‘â eden Zeynel Papo ve rüfekâsını dâiresine celb ve imâle ve Mora’dan akçelerini tahsil va'diyle âb-ı mekr ü hadî'ayı isâle eyleyerek bilâ-emr ü fermân İskenderiye’den hurûc ve nehzat ve Bodgorice ve İşboza kafalarını muhâsara ve tazyîka mübâderet ve mütesellim bulunan İbrâhim Paşa’yı ihrâc ile icrâ-yi envâ‘-ı fezâhat ve şenâ‘at eylediğinden gayri Karadağ re‘-âyâsı üzerine fuzûlî hareket ve içlerine girüp gûnâ-gûn mefsedet îkâ’ına cesâretden sonra İskenderiye’ye avdet ve devlet-i ebed-müddet ile silm ü saffet üzere olan Venedüklünün ba‘zı mahallerini gâret akabinde Tiran ve İlbasan ve Görüce ve Ohri ve ol havâlide bulunan kazâları geşt ü güzâr ve zahîre ve şâir matâlibât ile fukarâyı mübtelâ-yi envâ‘-ı mazarr eylediğinden gayri Kurd Paşa’nın bölükbaşıları ile muhârebe ve birâderi dahi Pekin kafasını muhâsara eylediği resîde-i sâmi‘a-i devlet oldukda Venedüklünün zararını tahkik ile ber-muktezâ-yi şer*-i kadîm kaf-ı rişte-i nizâ* ve husûmet ve fî-mâ-ba‘d bu makûle hilâf-ı rızâ hareketden mücânebet etmesi zımnında bâ-emr-i âlî mübaşir ta'yîn olunup keyfiyyet ma’lûmu oldukda adem-i ısgâ ve merkez-i nfûnet ve huşûnetde pâ-ber-câ olarak tekrâr top ve bumbara ve mühimmât istishâb ve İlbasan havâlisinde mütemekkin Kaymak Bey’in üzerine hareket ve şitâb eylediği sübût-yâfte-i tahakkuk olmağla merkümun fî-mâ-ba‘d dâire-i tav‘ u ıslâh olması gayr-i mutasavver ve def* ü izâlesi emrinde ihtiyâr-ı tesâmüh ve ve tesâhül mucib-i hatar olduğuna binâen  husûs-ı mezkûr birkaç defa erkân-ı devlet ile meşveret ve merkûm Mahmud Paşa ve oğlu Ahmed Paşa ve hevâdarlarmdan Tepedelenli Ali Paşa’nın sahîfe-i âlemden nokta-i şekk-i vücûdları hakk olunmak ehemin idügünde yek-sâk-ı muvâfakat olduklarından gayri hâlâ şeyhülislâm ve al-lâmetü’l-enâm hazretleri dahi fetvâ i‘tâ edüp eşkıyâ-yi mezkûrenin tuğ ve sancağı gayri ref‘ ve İskenderiye Sancağı ilhâkiyle Muhtar Paşa-zâde Meh-med Paşa’ya ve Ohri Sancağı mîrimîrândan İsmail Paşa’ya tevcîh ve ihsan ve Rumeli vâlisi ve Sofya seraskeri Vezîr Abdi Paşa’nın bu hatb-i cesîme me’mûriyyeti istihsân olunmakdan nâşî husûs-ı mezkûr müşârün-ileyh ile bi’l-mekâtibe muhâbere ve semt-i suhûlet-i maslahat müzâkere olundukda Sofya ordusunda mevcûd asâkir ve mühimmâtdan mikdâr-ı vâfî top ve levâzım-ı şâire ifrâz olunup kethüdâsının ma‘iyyetine terfik ve şâir me’mûr-lara başbuğ olması miişârün-ileyh tarafından tasvîb ve tenmîk ve kendüsii dahi Sofya’dan hareket ve Manastır’a doğru azimet etmek tedâbîrini zikr ü işâret etmekle der-akab kethüdâ-yi mûmâ-ileyhin me’mûr-ı mafiyyeti olan tavâif-i askeriyyenin iktizâ eden me’mûriyyet emirleri ısdâr ve ihtişâd-ı asâkirden sonra kethüdâ-yi mûmâ-ileyh Manastır üzerinden ve derbendât başbuğu olup bu defa istîsâl-i eşkıyâ-yi mezkûreye me’mûr olan Kurd Ahmed Paşa dahi mafiyyetine me’mûr olan asâkir ile İlbasan üzerinden azimet etmek ve İskenderiye’nin hasr u tazyiki lâzım geldiği hâlde Bosna  vâlisi dahi eyâletinde mevcûd ricâl-i harb ü darbe kethüdâsını başbuğ nasb ve bir mahall-i münâsibden mecma‘-ı asâkire îsâl eylemek üzere me’mûr olduğundan gayri zikr olunan eşkıyâdan ahâlî-i İskenderiye tebrîd olunmak fikriyle memâlik-i mahrûsede ve Venedik memleketinde bulunan İskenderiye tüccârı emvâl ve erzaklariyle birer mahall-i mahfûzda tevkif olunup madde ber-taraf oluncaya dek sebilleri tahliye olunmamak üzere iktizâ eden mahallere evâmir-i aliyye tahrîr ve Venedik balyosuna dahi tenbîh olunduğundan gayri zikr olunan mehâzîlin yed-i tasallutları olan İskenderiye ve Ülgün ve Bar ve şâir kılâ‘m neferâtı dahi Devlet-i aliyye me’-mûrlarına mufin ve zahir olmak üzere me’mûr olmalariyle îfâ-yi hak nân u nemek eyledikleri hâlde hizmetleri mebrûr ve safileri meşkûr ve eşkıyâya hevâdarhkları tahakkuk etdikde anlar dahi müdemmer ve makhûr olacakları ve işbu keyfiyyet netîce-pezîr oluncaya dek neferât-ı merkümenin iktizâ eden mevâcibleri îrâd ve masraf olunmamak üzere kalemlerine kayd olunduğu mufassal emr-i âlî ile neferât-ı kılâ‘-ı mezkûreye ifâde olundu.
