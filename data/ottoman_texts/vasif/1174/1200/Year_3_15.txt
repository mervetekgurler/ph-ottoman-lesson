Vürûd-ı berîd-i meserret-nüvîd ez-cânib-i vâli-i Şam
İşbu Saferül-hayrın onaltıncı yevm-i isneyn mîr-hac Vezîr Cezzâr Ahmed Paşa’nın baş çukadarı Âsitâne-i sa'âdet’e beşâret-resân-ı vürûd olup hâmil olduğu tahrîrât kâfile-i hüccâc-ı hidâyet-minhâcın refâh-ı hâl ve âsâ-yiş-i bâl ile iskât-ı farîza-i hac eylediklerini mutazammın ve çerde başbuğunun vakt ü zamâniyle müstevfî asâkir ve bâligan-mâ-belag zehâir ile hüccâc-ı bâhirü’l-ibtihâca ilhâkını mübeyyin olup leyi ü nehâr işbu haber-i meserret-eser vürûduna derîçe-bâz-ı  intizâr olan fırka-i nâciye-i İslâm nâil-i inbisât-ı tâm oldu.
Havâdisât-ı Çıldır
Bundan akdem Batum tarafından bir kıt‘a sefine vürûd edüp Çıldır ve Tiflis havâdisâtı isticlâb olunmak irâdesiyle sefîne-i merkümenin re’isi Bâ-bıâlî’ye ihzâr ve ol havâlinin keyfiyyâtı istihbar olundukda Ahısha’da te-râkiim eden Lezkî taifesinin o câniblerde bulunan ehl-i islâmdan beş bin mikdârı âdem içtimâ1 ve ihtişâd ve beyza-i sürh-i nasâra eyyamında Tiflis ülkesine azimet ile fetîle-i gâret ve yağmayı îkâd ve hâriç ez-hayta ta‘dâd-ı ganâim-i tıraf ve tilâd ile dilşâd oldukları hâlde avdet ve o hilâlde a‘dâ vâ-kıf-ı keyfiyyet der-akab güzergâhlarında vâki1 mi‘ber-i sa'bü’l-memerre vâ-fir asker ve top vaz ü teshin ve seriyye-i müslimîn gafil ez-hâl-i kemin ma-hall-i mezbûre vürûdlarında a‘dâ-yi dîn bağteten zâhir ve bedîd ve top ve tüfeng ile ehl-i islâmm ba'zısı şehîd ve bir mikdârını beste-i kayd-ı isâr ve an-asıl mu'âdât üzere oldukları tâife-i Lezkiyânın hayyen elegirenlerini irâ-de-i kayd-ı hayat müste’ar eylediklerinden gayri bâkîlerinin bir mikdârı ümîd-i necât ile mi‘ber-i merkûmun tahtından câri olan nehre havz ile gark ve bir mikdârı merdâne-ceng ile Ahısha’da olan ehl-i islâma mülhak olduklarını ve üserâ-yi islâmiyyeyi Tiflis hânı olan Mekkâr-oğlu’nun biriyle Rus-yalu’nun Mezdek nâm kafada mukîm ceneraline tisyâr eylediğini takrir ve âhar kimesnelerden dahi bu takriri mü’eyyid istimâ1 olunan havâdisât âfâk-gîr olup Çıldır vâlisi tarafından ahbâr-ı mezkûreye dâir tahrîrât vürûd eylemediğinden eğerçi maddeye sıdk u kizb ihtimâli verildi. Ancak Rusyalu’nun Tiflis hânını istishâbları ve beynlerinde  nizâm-gîr-i karâr olan itti-hâd ve ittifâkları takribiyle bu hâdisenin su’âlinden hâli olmayacaklarından gayri âdet-i me’lûfeleri üzere cüz’î maddeyi bahâne ve nihâyetce tahrik ve i'âne ile Tiflis hânını bilâd-ı islâmiyyeye teslît ve Devlet-i aliyye’yi dahi ba‘zı evzâ‘-ı mekr-âludlariyle tağlît eyleyecekleri zâhir olmağla istiknâh-ı hakî-kat-i hâl ve su’âl-i hasma tehyi’e-i cevâb-ı kat‘iyyü’l-me’âl irâdesiyle bundan akdem makâm-ı sadâretden Çıldır vâlisine hitaben tahrîrât-ı seniyye irsâl olunmuşidi. Müşârün-ileyhin bu defa vürûd eden tahrîrâtının mefhûmunda mukaddemâ Tiflis hânı tarîk-i cedidi tevsi1 ve ta’rnîr ve üç bin kadar Rusya askerini ma'iyyetine celb ile sevâd askerini tevfîr eylediği sadr-ı sâbık vaktinde der-i devlet-medâra arz u tahrîr olunup mesfûrun bilâd-ı islâmiyyeye hücûm mülâhazasîyle rûz u şeb mutabbasırâne hareket ve tez elden Ahısha’da bir nev1 askerin vücûdu dahi ehemm olduğundan selâbet-i diyânet ve fart-ı şecâ'at ile şöhret bulan ahâlî-i Dağıstan Lezkiyânın hâtırları celb olunmak irâdesiyle Âsitâne-i sa'âdetden tertîb olunan atâyâ-yi mülûkâne ve in‘âmât-1 pâdişâhâne rü’esâ-yi ahâlî-i mezkûreye i‘tâ ve gazâ ve cihâda tah-rîz ve iğrâ zımnında ısdâr olunan evâmir-i aliyye taraflarına üserâ ve tavâif-i merkümeden Çıldır tarafına vârid olan guzât ve mücâhidin ikrâm ve te’lîf ve ta'yînât ve atiyyât ile tatyîb ve taltif olunup inde’l-lüzûm i‘mâl ve ehl-i küfr ü dalâl istîsâl olunmak husûsları  emr ü fermân olduğuna binâen ber-minvâl-i muharrer atâyâ-yi pâdişâhâne mahallerine müşârün-ileyh vâsı-tasiyle îsâl ve lâzıme-i celb-i kulûb tarafından dahi ifâ ve ikmâl olunup tâife-i mezkûre bu nevâziş ve iltifât-ı aliyyeden mesrûr oldukları hâlde fevc fevc Çıldır diyarına1” vürûd ve müşârün-ileyh dahi muktezâ-yi me’mûriyyeti üzere merkümlara ta‘yîn-i me’vâ ve tertîb-i zâd ü kesâda eğerçi sa‘y-i nâ-ma‘-dûd edüp ancak tâife-i mezkûre vakt-i lüzûm hulûlüne adem-i intizâr ile an-asıl me’lûf oldukları nehb ü gâret-i diyâr-ı küffâr ve seby ü istirkâk ehl-i nâr devâ‘îsi ile leyi ü nehâr bî-karâr ve men* ü zecrleri hâric-i hayta-i ikti-dâr ve tahliye sebilleri harâb-sâz-ı bünyân-ı silm ü musâfât olacağı dahi âşi-kâr olduğuna binâen beyne’l-emreyn mütehayyir kaldığını birkaç defa Dev-let-i aliyye’ye tahrîr ve sadrıazam hazretleri o esnâda henüz Özi’den hareket ve Asitâne-i sa'âdet’e teveccüh ve azimet üzere olup kâimimakâm-ı âlî-makâm tarafından cevâb-nâmesi vürûd-ı sadr-ı vakura dek ta‘vîk ve te’hîr olunmuşidi. Bu arahkda Tiflis hudûduna karîb olan kazalarda mukîm Lezkî askerinden bin kadar ve Erzurum ve Kars havâlisinde bulunan kapusuz ve ekrâd makülelerinden ve şâir esâmi ve emkinesi mechûl eşhâsdan bir mik-dâr suvâri müşârün-ileyhin emri olmayarak nihânî ittihâd ile yekdiğere iltihâk ve Tiflis ülkesine kasd-ı seby ü istirkâk ile azimet ve vâfir ganâim ve üserâ ahz ve avdetleri hilâlinde zu‘afâ-yi nâs ile emvâl ve eşyâyı ilerü irsal ve akviyâ-yi kavm  akabgîr olarak âheste-reftâr ile kaf-ı feyâfî ve tilâl ederler iken reh-güzerlerinde vâki* mi*ber-i mâzîkda Gürcü ve Rusya askeri toplariyle kemîn-gîr-i fırsat bulunmalariyle ale’l-gafle düşmen-i meş’ûm emvâl ve üserâyı nakle me’mûr olan zu*afâ-yi kavm üzerine gulüvv ü hü-cûm edüp tarafeynden muhâbereye mübaşeret ve kesret-i a‘dâ-yi li’âm ve gaflet ü kıllet-i İslâm bâis-i perişânî ve tefrika olup fırka-i muvahhidînin bir mikdârı cur*a-nûş-i câm-ı şehâdet ve bir mikdârı gark-ı nehr-i rahmet-i ahadiyyet ve hayyen ele girenleri dahi mahall-i mu'arekeye karîb Sürem nâm mahalle a‘dâ tarafından îsâl olunduğu hâlde akeb-gîrân-ı İslâm resîde-i mev-zi*-i hisâm olup cümlesi birden sell-i seyf-i intikâm ve vâfir a*dâyı vâsıta-i şemşîr-i adû-iltikâm ile i‘dâm ve gümnâm eyleyerek mi‘ber-i mezkûrdan mürûr ve kırk elli kadar kefereyi me’sûr eyledikleri ve hîn-i muhârebede gerek şehîd ve gerek garîk olan mü’minin adedi mukaddem-i kavm-i Lez-kiyân olan şahısdan sû’âl olundukda gerek Lezkî ve gerek ecnâs-ı sâireden telef ve esir olanlar ancak kırk-elli nefere bâliğ olduğunu tefhîm ve muvazzaf ve mu'ayyen asâkir-i pâdişâhîden mecma‘-ı mezkûrda bir ferd mevcûd olmadığını müşârün-ileyh tahrîr ve terkîm edüp Âsitâne-i sa'âdet’de şöhret bulan havadis her ne kadar helecân-ı kulübe bâ'is ise dahi neşr-i erâcîfe mübtelâ olan ba‘zı zâhir bî-nân-ı avâmın i‘zâm-ı madde etmesinden neş’et ve vak‘a-i mezkûrenin hîn-i vukû‘unda derhâl tafsîl-i mâcerâ olunmadığı dahi maddenin arz u takdime tahammülü  olmayup umûr-ı cüz’iyyeden olduğuna delâlet eyleyeceği tâife-i Lezkiyânın zabt u rabtları asîr ve şâir tavâif-i askeriyye gibi dâire-i hüsn-i intizâma idhâlleri gayr-i yesîr olduğundan fazla nehb ü gâret her bâr semîr-i zamirleri ve seby ü istirkâk hülâsa-i fikr ü tedbîrleri olmağla câ-be-câ bu makûle evzâ‘-ı müdhîşeye tasaddî ve giderek netîce-i hareketleri bir hâdise-i azîmeye mü’eddî olacağını işâret etmiş husûs-ı mezkûr erkân-ı devlet ile meşveret olunup Tiflis hânının hareketinden hiss olunan sû’-i niyyete nazaran peyder-pey Çıldır’a vürûd eden asâkir-i Dağıstan’ın tefriki hazm ü ihtiyât kaidesine mugayir olduğu misillû Rusyalu’nun hân-ı mesfûr ile akd eyledikleri ahd-i cedide göre düşman zu-hûrunda kendüye i‘ânet ve memleketini hıfz u hirâset cümle şurûtlarmdan olup kable’l-lüzûm asâkir-i Dağıstan’ın Tiflis ülkesine hücûmlarını Dev-let-i aliyye’ye isnâd ve nakz-i ahd da'vâlarını dahi pîş-nihâd edecekleri vâ-ridât-ı hâtırdan olmağla te’lîf-i cünûd ve hıfz-ı uhûd beyninde Çıldır valisine zü’l-tarafeyn bir vaz‘-ı ta'lîm ve telkin olunmak hulasa-i ârâ olduğuna binâen ol veçhile vâlî-i müşârün-ileyh evâmir-i aliyye ve makâm-ı sadâretden mekâtîb-i seniyye ısdâr ve tisyâr olunmuşidi. Bu arahkda Rusya elçisi tâlib-i mükâleme olup Neşât-âbâd’da reisülküttâb efendi ile lede’l-ictimâ' Tiflis hâniyle olan muahedelerini tezkâr  ve Lezkî taifesini Çıldır valisi tah-rîk edüp Tiflis diyarına taslît eylediğini iş‘âr ile azlini hâstekâr ve tâife-i mez-kûreyi Devlet-i aliyye adem-i istishâb ile zararlarını def‘ etmek sûretlerinde ba‘zı evzâ' izhâr edüp tâife-i Lezkiyânın Tiflis hâniyle olan muhârebeleri kadîmî olduğuna binâen bu esnâda dahi kemâfi’s-sâbık vuku* bulan mücâdelelerini vâlî-i müşârün-ileyh isnâd bî-ma‘nâ ve hân-ı mersûm fi’l-asıl ken-dü hâlinde durmayup fırsatyâb oldukda tâife-i mezkûreyi nehb ü târâc ve bâ-husûs hem-hudûd olduğu tran ahâlisini dâima hasr u iz‘âc eylediğinden gayri Azerbaycan ülkesinde vâki' olan Gence memleketini tazyîk eylediği dahi resîde-i rütbe-i tahkik olup gerek Dağıstan’da mütemekkin ve gerek İran zemininde mutavattın olanlar ehl-i islâmdan olduklarına binâen her hâlde imdâd ve i'ânetleri halîfetü’l-müslimîn olan pâdişâhımız hazretlerine lâzımdır diyerek mukabele ve Dîvân-ı hümâyûn’da mahfûz olan mükâleme mahallinde tafsîl olunduğu vech üzere tarafeynden vâfir keyfiyyât îrâdiyle meclise hitâm verilüp Çıldır vâlisine tekrâr taraf-ı âsafîden mugâyir-i musâlaha bir vaz‘ hudûs etmemek sûretleri mü’ekkeden tahrîr olundu.
Hareket ve hücûm-ı asâkir-i Dağıstan
Ânihen zikr ü beyân olunduğu üzere Tiflis Hânının Moskovlu ile mür-tebit olan ahd ü misâkı ve tarîk-i cedîdin tevsî4 ve ta'mîriyle Moskov askerinden üç bin kadar kefere celb ve istishâbı hasr-ı aklî ile yâ urur ki el-yevm şâh ve vekilden ârî  olan diyâr-ı İran’a İstilâ veyâhud memâlik-i Devlet-i aliyye’ye tecâvüz ve i‘tidâ kasdma mebnî olduğu zâhir ve hüveydâ olup zîrâ hân-ı mesfûr bundan akdem Dağıstan ve Azerbaycan hânlarını atiyyât-ı mu‘accele ve mevâ‘id-i mü’eccele ile tarafına istimale içün Rusya elçisini ma‘an istishâb ve taraf taraf arz-ı urâze-i dalâlet-me’ab edüp zikr olunan hânlar ber-muktezâ-yi gayret-i diyânet hutâm-ı dünyaya adem-i rağbet ile su’âline seyf-i kâtı‘ı cevâb ve hedef-i itâre-i tîr-i tîz-şitâb etmişler idi. Mukaddemât-ı fâside ile garazdan bu kerre nevmîd ve me’yûs olucak müttefiki olan Moskovlu’nun harben neyl-i maksada fırsatcu olduğu azhar ve bu keyfiyyetler birkaç defa taraflarından Devlet-i aliyye’ye muharrer olmuşidi. Ahâlî-i İran civar memâlik-i Devlet-i aliyye’de vâki4 ehl-i islâm-dan olduklarına binâen cihet-i vahdet-i islâmiyye iktizâsiyle haklannda lâzı-me-i yek-ciheti ve hukûk-ı cıvâriyyet ifâ olunacağı va‘d olunduğundan gayri taraflarından dahi birkaç defa istigâse ve istimdâd sûretleri vukü4 bulup hattâ itmi4nân-ı kulûb irâdesiyle kârgüzârlarma evâmir-i aliyye tahrîr ve anlar dahi bilâ-taksîr leyi ü nehâr hareket-i a‘dâya nazar ile müteheyyi‘-i dâr u gîr olmuşlaridi. Kezâlik ol havâlide bulunan vulât-ı ızâm ve muhâfızîne ve bâ-husûs Dağıstan ahâlisine evâmir ve atiyyât-ı pâdişâhî irsâl ve düş-men-i dînin sû’-i kasd ve niyyetleri tafsîl ve icmâl olunarak hâzır ve âmâde bulunmaları tenbîh ve tekrîr olunup tavâif-i mezkûrenin salâbet-i dîniyyeleri meşhûr ve gazâ ve cihâda şevk ü muhabbetleri mevfûr olduğundan gayri keferenin hudûd-ı islâmiyyeye tecâvüzleri giderek kendülere sirâyet ve bâ-husûs hân-ı mesfûr tarafından teklîf olunan sûret-i meyi ü itâ'at merkûm-lara mûcib-i teşvîr-i harâret-i diyânet olmağla bu mazarrat-ı melhûzeye âlet olan Tiflis hânını aralıkdan ref4 etmek emrinde cümlesi yek-sâk-ı ittifâk ve yekdiğer ile akd-i hibâle-i ahd ü misâk etmişler idi. Bu esnâda devâ‘î-i gazâ vü cihâd tavâif-i mezkûrenin şerâyîn-i gayret ve hamiyyetlerini tahrîk ve şevk-i tahsîl-i mesûbe ve ganimet rişte-i ârâm ve karârlarını tefkîk edüp hânân-ı Dağıstan’ın eşcâ4 ve erşedi olan Avar hâkimi Ümme Hân umûm asâkir-i Dağıstan’a başbuğ olup şuhûr-ı sayfiyyenin ibtidâsı olan Haziranda yerlerine hareket ve doğru Tiflis üzerine teveccüh ve azimet etmek üzere  olduklarını Çıldır vâlisine arabiyyü’l-ibâre mektûblariyle ifâde etmeleriyle Tiflis Hânı tarafından henüz memâlik-i islâmiyyeye tahattî vukû'u tahakkuk etmezden mukaddem beru tarafdan harb ü darbe mübaşeret has-mın makale ve i'tirâzına vesîle-i kuvvet olacağı mülâhazasiyle vezîr-i müşâ-rün-ileyh muztarib olup derhâl tavâif-i mezkûrenin başbuğuna ma‘rûzâtınız ile mukaddemâ ber-vech-i sefâret Asitâne’ye gönderdiğiniz Cengetay hâ- : kimi Ahmed Hân irâde-i devlet ile avdet edinceye dek olduğunuz mahallerde meksiniz münâsibdir deyû tahrîrât tisyâr ve tahrîrât-ı mezbûre vâsıl olmazdan mukaddem tavâif-i mezkûre hareket etmiş bulunurlar ise Çarunale nâm mahalle nüzûl ve muhârebeden hâli olmayacaklarını bu def‘a der-i devlet-medâra müşârün-ileyh tahrîr ve ihbâr ve ne güne hareket iktizâ eyler ise emr ü fermâna muntazır olduğunu iş‘âr etmiş asâkir-i mezkûrenin mü-sâlaha esnâsmda Tiflis diyârına hücûmları gayr-i münâsıb ve ber-muktezâ-yi hâl diyârlarına ircâ'ları emr-i lâzib olduğu müşârün-ileyh tahrîr hilâlinde asâkir-i mezkûre nehr-i Kanık’dan ubûr ve bir mahalde ârâm etmeyerek Tiflis diyârına duhûl ü ubûr eyledikleri hasebiyle Tiflis hânı ve ma'iyye-tinde olan Rusya sergerdesi mevcûd olan asker ve toplarını istishâb ve tâife-i mezkûreye sedd-i râh-ı mümâna'at olmak endişesiyle Kahet taraflarına azîmet ve şitâb eylediklerinden asâkir-i Dağıstan’ın seyl-i bârân gibi üzerlerine inhidâr ve insibâblarını müşâhede ve tâb-âver-i münâceze ve mukâra'a olmayacaklarını cezm ile tarîklerini tahliye ve menâ'at ve istihkâm ile  meşhûr olan ma'âkıl ve husûnda kenâra-gîr-i tevakki ve tehaffuz oldukları ma'lûm oldukda tavâif-i merkûme doğru Tiflis diyârına ilkâ-yi âvâze-i muhâfât ve âfât ve a‘zam-ı esbâb-ı feth-i kılâ* ve akdem-i levâzım-ı zabt-ı bıkâ* olan top ve mühimmâtdan hülüvv ü tecerrüdleri takribi ile husûn-ı menî‘adan olan Tiflis kal‘ası semtine adem-i iltifât ve Tiflis kurbinde vâki‘ ma‘âdin-i sîmin istihlâsı fikriyle tertîb-i kümât u guzât etmeleriyle zikr olunan ma‘âdini hamle-i vâhidede zabt u teshîr ve kasd-ı mukabele ile i‘mâl-i nîze ve tîr edenleri istîsâl ve tedmîr ve katı çok nisvân ve sıb-yânları seby ü esîr eylediklerinden gayri bir fırkası Tiflis’e dört sâ‘at mesâfe !
olan Lori kaFasım hasr u tazyîk etmiş bulunduklarından ale’s-seher kal‘a- l
dan küffâr-ı dûzah-makarr hurûc ve Dağıstan askeri derûnuna vülûc edüp tarafeynden nâr-ı kâr-zâr işti'âl ve guzât-ı nusret-me’âl hulûs-ı bâl ile yek-diğere gayret ve hamiyyet vererek mukâbele-i a‘dâda misâl-i cibâl sâbit ve üstüvâr olmalariyle temâdî-i muhârebe ve tevâlî-i mukâra'a ve mudârebeden nâşî dört yüz mikdârı gâziyân-ı mağfiret-nişân lâbis-i câme-i sürh-reng şe-hâdet ve altı-yedi yüz mikdârı merdân-ı şecâ‘at-nişân âzûrde-i zahm-ı hasm-ı
bed-tıynet olur küffârdan dereke-i cahîmi makarr u makam edenlerin hesâ-bı nâ-güncâ-yi havsala-i erkâm ve nîze-i cân-sitîz-i muvahhidînden çaşni-yâb-ı zahm-ı mezellet olan abede-i asnâmın adedi hâriç ez-hayta-i aklâm olup gürûh-ı a‘dâ mahzûn ve makhûr ve guzât-ı muvahhidîn zâfir ve man-sûr  olarak dest-keş-i ceng ü cidâl ve bu vak‘a-i hâileden Tiflis hânı muztaribü’l-hâl olduğuna binâen nefâis-i emvâl ve tavâif-i ahmâl ve eşkâlini Tahet kabasına îsâl ve muhâfaza-i memleketi fikriyle askerini iktizâ eden mahallere tesrîb ve irsâl ve kendüsü bi’n-nefs Tiflis kabasını muhâfaza ile muntazır-ı encâm-ı hâl olmuşidi. Asâkir-i Dağıstan Tiflis kabasını zabt u feth ümidiyle Ahalkelek sahrâsını makarr ve Çıldır vâlisine top ve mü-himmât içün peyderpey irsâl-i haber eylediklerinde vâlî-i müşârün-ileyh telâş ve ıztırâba dûçâr ve bilâ-emr-i kat'î asâkir-i mezkûrenin ülkâ-yi Tiflis’e hücûmları mûcib-i serzeniş ve itab-ı devlet ve mugâyir-i rızâ-yi erkân-ı saltanat olur dâ‘iyesiyle garîk-i teyyâr-ı efkâr olup bi’n-nefs Çıldır’dan hareket ve sahrâ-yi mezkûreye azimet edüp inkızâ-yi zamân-ı zemistân karîb ve muhasara ve feth-i kaba muhtâc-ı zamân rahîb olduğundan gayri Tiflis üzerine azimet şimdilik murâd-ı devlet-i ebed-müddet olmamağla el-hâletü-hâzihi vatanlarınıza avdetiniz münâsibdir deyû her ne kadar bast-ı mukaddemât-ı ma'kûle etdi ise kârger olmayup ta‘âkib-i eyyâm-ı şitâ ve kesret-i zahm-dârân ve merzâ takribi ile avdetimiz düşvâr ve memleket-i imâm-ı müsli-mînde bu sene meştâ-nişîn oluruz deyû ısrâr ve bu aralıkda fukarâ ve zu‘afâ pâ-zede-i hasâr olduklarından gayri memâlik-i pâdişâhîde zehâir kıllet ve hevâyic ve levâzımâta nedret târî olup ne hâl ise vâlî-i müşârün-ileyh tarafından ba‘zı hedâyâ ve hila‘ takdimiyle rü’esâ-yi asâkir-i mezkûre derûnuna teferruka ilkâ  ve Akkuşa kadısı ve Çartale rü’esâsı dört beş bin asker ile müfârakat ve diyârlarına avdet eyledikleri Ümme Hân ve Ali Sultan mücâb olmayup hezâr-zahmet ile memleket-i hakânîden izâhe ve ib‘âd ve Tiflis ve Açıkbaş hudûdunda vâki1 Dahan nâm Gürcü kabasının nez‘ ü teshirini murâd eylediklerine binâen hemen oldukları mahalden tınâb-ı ikâmet ve ârâmı hail ve seyf-i sârım-ı cihâdı seli eyleyerek cânib-i maksûda matiy-ye-rân-ı isti'câl ve şimdiye dek kaba-i mezkûreyi nez‘ edecekleri ba‘îd-i ani’l-ihtimâl olmadığı ve Tiflis hânının güzide askeri olan kabâil-i a'câm müteferrik ve bu takrîb ile mesfûre za'af ve teşviş lâhık olup Tiflis re'âyâsı Revan ve Karabağ taraflarına ve dört bin hâneden mütecâvizi dahi Kars hudûdûna nakl eyleyüp havâlî-i merkümede sâkin olan ba‘zı aşâir-i devâbb ve mevâ-şîlerin gâret eylediklerinden karâra tahammül edemeyüp nihâyetü’l-emr hu-dûd-ı Kars’dan hareket ve eyâlet-i Çıldır’a azimet eylediklerini Erzurum ve Çıldır valileri tahrîr ve beyân etmişler. Tiflis maddesine dâir Rusyalu ile
vâki' olan mükâlemenin bir sûreti bu defa taraf-ı devletden vezîr-i müşâ-rün-ileyhe irsal ve şurût-ı musâlahanm muhâfazası ve asâkir-i Dağıstan’ın adem-i tenfîr-i kulûbları tenbîhâtı tafsil ve icmâl olunduğundan gayri müşâ-rün-ileyh bu esnâda azîm masârife mübtelâ ve taraf-ı devletden isti‘âne ve isticdâ edüp matlûbuna müsâ'ade hâric-î hayyiz-i imkân olduğuna binâen şimdilik  taraf-ı sadrıazamîden beş bin guruş an-nakdin harçlık ve bir mikdâr eksiye ve elbise irsâl olundu. Bundan sonra Çıldır vâlisinin tek-râr tahrîrâtı vürûd edüp mefhûmunda bundan akdem hudûd-ı hakânîden ih-râc ve vatanlarına i‘âde olunan Avar hâkimi ve Ali Sultan hilâl-i tarîkde vâki1 Dâhân kafasını muhasara eylediklerine binâen kal‘a-i mezkûreyi feth ü teshir ve derûnunda olan küffârı kahr u tedmîr eyledikleri evânda muktezâ-yi harb üzere taraflarında dahi katı çok mecrûh bulunup memleketlerine îsâl olunmaları muhâl olduğundan gayri Tiflis ve Rusya askeri mühimmât ve top ile mürûrlarına mümâna‘at ve mevsim-i şitâ hulûlü dahi mâni‘-i azimet olup zarûrî Çıldır’a avdet ve bahara dek Çıldır’da misâfireten ikâmet istidasında olduklarını işaret ve asâkir-i mezkûrenin tard u teb‘îdleri müşkil ve bu asker-i kesitin müddet-i medîde ikâmetlerine serhadd re‘âyâsı gayr-i mütehammil olduğunu ifâde etmiş husûs-ı mezkûr yine erbâb-ı şûrâ ile müzâkere olunup evvel bahâra dek misâfireten ikâmetleri istihsân ve fukarâ ve zu'afâya bâr-girân olmamaları mülâhazâtiyle şimdilik elli bin guruş Erzurum vâlisinin darbhâneye olan deyninden havâle olunup üç-beş gün zarfında Çıldır vâlisine îsâl olunması emr ü fermân buyuruldu.
