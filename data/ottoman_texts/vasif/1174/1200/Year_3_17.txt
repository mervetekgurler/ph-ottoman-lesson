îbkâ-yi eyâleteyn-i Şam ve Trablus
Hâlâ mîr-hac ve vâlî-i Şam olan Vezir Cezzar Ahmed Paşa avn-i hâlik-i bî-çûn ve müsâ‘ade-i baht-ı hümâyûn ile bu sâl-i meyâmin-makrûnda hüccâc-ı zevi’l-ibtihâcı âminen ve sâlimen îsâl ve irca edüp kezâlik Trablus beyler beyisi ve çerde başbuğu olan Süleyman Paşa vaktiyle hüccâca il-tikâ ve hizmet-i lâzımesin edâ eylediği haberleri teşnîf-sâz-ı sâmi‘a-i devlet olduğuna binâen işbu Rebi‘ül-evvelin dokuzuncu isneyn günü ikisinin dahi mansıbları takrir ve ibkâ olundu.
Azl-i Reisülküttâb Esseyyid Feyzullah Efendi ve nasb-ı Esseyyid Mehmed Hayri Efendi ve emin-i Tersane şüden-i Mir Atâullah Efendi
Müşârün-ileyh bir müddetden berû câh-ı defterî ve hizmet-i riyâ-setde istikrâr ve zâtında infikâkı gayr-i mutasavver olan mehâil ve me’âsir ve rüşd ü sadâkati ahsen vecihle izhâr edüp istimrâr-ı baht-ı hemvâr ve tetâ-bu‘-ı mûcibât-ı ikbâl-i rüzgâr ile her bâr mesânid-i ülyâda zânû-zede-i kadr ü i'tibâr ve nesk-i sâzende-i umûr-ı kibâr u sigar olmak bir şahsa gayr-i müyesser ve bir hâle intikâl lâzun-ı mâhiyyet-i beşer ve bâ-husûs vaz* u ref‘ ve hatt u tenzil muktezâ-yi tabi‘at-i kader olduğuna binâen işbu Rebi‘ül-evvelin onbirinci cum'a günü müşârün-ileyh câh-ı siyâsetden ma'zûl ve hânesinde mükerremen ikâmet ile du‘â-yi devâm-ı ömr-i devlet-i pâdişâhîye meşgul oldu. Hizmet-i meni‘a-i riyâset mukaddemâ bir def‘a dahi zât-ı ber-güzîde-sıfâtlariyle kesb-i zîb ü ziynet edüp vâkıf-ı umûr-ı düvel ve ârif-i  ahvâl-i milel mecmû‘a-i ilm ü kemâl yektâ-güher-i ma'ârif ü efdâl müteheccid ü zâhid müteverri* ü âbid kutb-ı dâire-i istikâmet medâr merkez-i i'timâd ve emniyyet nuhbe-i ricâl-i bâ-kemâl zübde-i hayr-hâhân-ı devlet-i ebed-ittisâl gayret-keş-i dîn-i mübîn pir ü selef-i sâlihîn olan Esseyyid Meh-med Hayri Efendi hazretlerine tefviz buyurulup münhal olan Tersâne-i âmire emâneti dahi Abdullah Bey-efendi’ye yevm-i mezkûrda tevcih olundu.
