İntikâl-i Şehzade Sultan Süleyman
Şehzâde-i müşârün-ileyhin verd-i tarîden nâzik olan cism-i şerifine illet-i cederî ânz olup sagîr ü kebîr ganî ve fakir ifâkati içün secde ber-endâz-ı mihrâb-ı tazarrû* olmuşlar iken ÂcU , L 131
medlûlü üzere illet-i mezkûreden ifâkat mümkin olmayup işbu şehr-i Rebi'ül-evvelin onsekizinci hamîs günü kabîl-i asrda mürg-i rûh-ı şerifi cânib-i sidretü’l-müntehâya tâir ve bu reziyye-i şâmiletü’l-aktârdan kâffe-i nâs mütekeddir oldu.
Azl-i Kethüdâ-yi Sadrıazamî Abdi Bey ve nasb-ı Feyzi Süleyman Efendi ve tevkif şüden-i Ahmed Nazif Efendi
Sadrıazam kethüdâsı olan Abdi Bey-Efendi’nin ânifen zikr ü beyân olunduğu üzere nâsiye-i hâlinde esirre-i rüşd ü reviyyet bedîdâr ve ale’l-husûs bir müddet memâlik-i mahrûse-i pâdişâhîde cesîm me’mûriyyetler ile geşt ü güzâr edüp ahvâl-i enâma vuküfu melhûz-ı ulü’l-ebsâr olduğuna binâen sadrıazamî kethüdâlığına istihdâm ile derece-i liyâkat ve dirâyeti ihtiyar olunmak üzere irâde buyurulmuşidi. Mûmâ-ileyh bir zaman  rikâb-ı hümâyûnda mesbûkü’l-hidme olarak kesb-i takarrüb ve te’ennüs eylediğini sadrıazam hazretleri teferrüs ve bâ-husûs kethüdâ nasb olunmasına muhayyel olan meyi ü rükûn-ı pâdişâhîyi tahassüs ile mûmâ-ileyhi rakîb-i mesned add edüp serâir-i umûrunu ihfâ ve izmâra şurû* ve yekdiğe-re muhâlefet ile ân-be-ân miyânlarında garâib-i ahvâl vuku* bulmağa başla-yup kethüdâ-yi mûmâ-ileyh dahi istikâmetine iğtirâren ba'zı mekrûh zann et-diği umûrda adem-i müşâreket ve gayr-i mestûr olan hıkd ü nefret sadr-ı vakûru istiş‘âr ile bâzû-yi iktidârma îrâs-ı rahvet edüp tayf-ı hayâl ve zûre-i şâhid-i mümteni'ü’l-visâlden esra' olan müddeti mu‘âreze ve münâkaşa ile mürûr-ı ahrâr-ı nâsı abîd-i mübtâ' ve serkeşân-ı zamâneyi mız‘ân ve mutvâ' eden secâyâ-yi medâra ve müdâcât ahad tarafeynden iltizâm olunmayarak umûr-ı devletde ihtilâl ve teşviş zuhûr eylediği ma‘lûm-ı şehriyâr-ı kâmilü’ş-şu‘ûr oldukda azli irâde ve işbu yevm-i isneyn haly-i mevhûm u muhayyel ile ârâste ve müzeyyen olan azrâ-yi bedi‘atü’l-cemâl-i ümîdden vuslata bedel müşâhede-i hicrânu beyn ve mazhar-ı mesel-i .w &lt;&gt;.1 û* j k İ olup ya'ni kethüdâlıkdan ma'zûl ve hanesinde gûşe-gîr-i inzivâ ve humûl oldu. Çünki sâik-i takdir mümteni'ü’t-tağyîr bir emrin hüdûs ve tekevvününü irâde ile hikmet-i bâligasını icra ede. Lâ-cerem bi-hasebi’z-zâhir vukü* bulan esbâb-ı âyıka ve ilel-i mu'ahhiresini dahi def‘ ü izâle eyleyeceği zahir olup  binâen alâ-zâlik kethüdâ beyin azli tahakkukunda mu‘tedil ve me’mûnü’l-gâile bir zâtın hizmet-i mezkûreye takribi lâzım gelüp hâlâ şıkk-ı sânî olan Kesriyeli-zâde Bekir Bey irâdeye muvâfık ve bu mesnede lâyık-dır deyû sevk ve üzerinde olan şıkk-ı sânilik dahi yazıcî-i esbak İzmirli Ah-med Efendi’ye tasmîm ve ikisine birden yevm-i mezkûrda da'vetci gönde-rildikde Ahmed Efendi der-akab icâbet ve Kesriyeli-zâde rükûb u nüzûle adem-i kudretinden ve cümleye ma‘lûm olan vesvese misillû ba‘zı illetinden bahs ile aczini izhâr ve bu mesnedin recülü olmadığına i‘tirâf ile da'vetciyi i‘âde ve merküm dahi gelüp kaziyyeyi suğrâ ve kübrâsiyle tertîb ve ifâde et-dikde îrâd etdiği a'zar dâhil-i dehlîz-i simâ‘ olmadığına binâen merküm derhâl ircâ' ve kudûmunda isrâ olunup efendî-i mûmâ-ileyh kemâkân a'zârını şumârende-i benân-ı beyân ve adem-i kabûl-i maddeden teferrû1 edecek en-vâ‘ ukübete sine küşâ-yi ıstıbâr olduğunu i‘lân ile muntazır-ı emr ü fermân olduğu velî-i devlete ifhâm ve der-akab keyfiyyet ma‘rûz-ı atabe-i süreyyâ makam kılındıkda câh-ı refî‘-i kethüdâyî bâdî-nazarda zuhûr eden âriza-i garibenin indifâ'iyle fi’l-asıl zâtına mukadder olup hâlâ tevkil ve mukad-demâ bir defa dahi kethüdâ-yi sadr-ı âlî ve reisülküttâb ve defterdâr-ı şıkk-ı evvel olan Feyzi Süleyman Efendi hazretlerine tevcih olunmak bâbında ba‘zı nasâyih ve tenbîh-i mülûkâne ile meşhûn hatt-ı hümâyûn-ı şeref-yâfte su-dûr ve der-akab da'vet olunup takbîl-i dâmen-i sadrü’s-sudûr eyledikde re-viş-i istîhâl  ve istihkakına iksâ-yi ferve-i semmûr-i fâizü’s-sürûr kı-hnup münhal olan mansıb-ı tevkil şöhret-i şâyi‘a ve ahlâk-ı râyi'aları âfâk-gîr olan Ahmed Nazif Efendi hazretlerine tevcih ve İzmirli Ahmed Efendi bu mülâbese ile sıfrü’l-yedd ve muhamerü’l-hadd hânesine avdet eyledi. Hak budur ki Feyzi Süleyman Efendi hazretlerinin akl u kıyâset ve rüşd ü fetâ-netleri cümle indinde müsellem olup âsârları münteşir ve kemâlât ve maârifleri mâ-sadak-ı yu”Sll 21 j f olduğundan gayri fart-ı sıdk u isti
kâmetleri ve Devlet-i aliyye’ye müddet-i medîdeden berû sebkat eden hizmetleri kâbil-i inkâr olmayup zât-ı sutûde-sıfâtları hassaten kabûl-i âmme derkâr ve bu def‘a vâsıta-i fâzılâneleriyle Devlet-i aliyye’de katı çok âsâr zuhûru meczûm-ı sigar u kibârdır.
Azl-i Sadrıazam Ali Paşa ve nasb-ı Yusuf Paşa ve Kâimimakâm şüden-i Kapııdan-ı derya Vezir Gazi Haşan Paşa
Müşârün-ileyh bundan akdem iki def‘a Özi gibi bir ma‘kıl-ı hatîre muhâfız olup hîn-i ikâmetinde tavâif-i askeriyye ile imtizâc ve ülfet ve kal‘a-i pâdişâhîyi mazarrat-ı a‘dâ-yi dînden vikâye ve himâyet eylediğinden gayri vâli olduğu şâir memâlikde dahi lâzıme-i i‘tidâl ve iktisâda râ‘î ve def‘-i mezâlim ü ta‘addiyâta sâ‘î ve bâ-husûs salâh-ı hâl ve safvet-i bâli gayr-i mestûr ve hükkâm-ı örfün ehven ve aslahı olduğu beyne’l-enâm meşhûr olup bu mülâbese ile hayır-hâhân-ı devlet taraflarından câ-be-câ sadâret-i uz-mâya sevk ve zamîr-i münîr-i hazret-i şehriyârîde  semâ'an hâsıl olan dâiye-i şevk ber-taraf-sâz-ı illet te’hîr ve avk olup Halîl Paşa’dan sonra mühr-i hümâyûn ile mükerreren adrâb ve etrâbının dağ ber-dil hasret oldukları iltifât-ı mülûkâneye mazhariyyetle mübâhî ve hürrem olmuş-idi. Müşârün-ileyh bir müddet Asitâne-i sa‘âdet’de ikâmet ile mu'azzamât-ı umûr-ı devletde istihdâm olunmamış olduğuna binâen kavânîn-i devlet ve kavâ‘id-i saltanata vâkıf olmayup zamân-ı yesîrde tabâyi‘-i muhtelife-i nâse kesb-i ıttılâ* mümkin olmadığından umûr-ı vekâlet-i kübrâyı idârede âciz olacağını ba‘zı erbâb-ı tedkik tahkik eylediklerinden gayri sadâret-i uzmâya pâ-nihâde-i i‘tilâ olduğu günden azline dek cemî‘ nâs fî küll-i hîn ü ân azline müterakkıb ve nigerân ve kendüsü dahi şu‘ûnât-ı mütegayyiretü’l-esâlîb-i devlet-i edeb-bünyânın memâlik-i sâirede vukü‘ bulan umûr-ı avâma kıyâs olunmayacağını derk ve iz'ân ile dem-be-dem tekevvün eden ahvâl ve âsârın tesviye ve tanzimine dermânde ve hayrân olup müddet-i sadâretinde min-gayr-i amdin vâki* olan aserât-ı tabî'iyyesi ba‘zı e‘âzım-ı hüddâm-ı bâb taraflarından setr ü ikâle ve zann ve i'tikâdında müstakim add olunan ârâ-i mu‘avvece ve sakime semt-i râstiye imâle olunarak bu ana dek i‘mâl ve ale’l-husûs ma‘arret-i cehl-i müfrit hasebiyle beyne’l-emîr ve‘l-vezîr vâcibü’l-ihtifâ olan ba‘zı sırr-ı mazmûnun ketm ve hıfzı mümkin olmayup bi-hasebi’l-lüzûm bî-vakt ü ibbân sudûr eden hutüt-ı hümâyûna ittibâ' ma-kûlelerinin  vukûf-ı zaıûrileriyle nice mehâzir-i mütenevvi‘a tekevvün eyleyeceği nezd-i terd-i mülûkânede meczûm olduğundan fazla ba'zı erbâb-ı zevâhir lisânlarında şe‘âmet-i kadem ile mezkûr ve adem-i dirayet ve satvetini îkân ile vakt-i sadâretinde ba'zı erbâb-ı fiten ü şûr memâlik-i mahrûsede ser-ber-âverde-i zuhûr olduğuna binâen işbu Rebi'ül-evvelin yirmiüçüncü günü sadr-ı devletden azl olunup sebkat eden hizmetine ri'âye-ten ma‘lûm-ı hass u amm olan salâh u takvâsına hürmeten emvâl-i sâmete ve nâtıkasına ta'arruz olunmayup cümlesi taraf-ı hümâyûndan in'âm ve ihsân ve Selânik mansıbı ve İsmail cânibi seraskerliğiyle dahi mesrûr ve şâd-mân kılınup kapudan-ı deryâ Vezir Gazi Haşan Paşa hazretleri bu def'a dahi kâimimakâm nasb u ta'yîn ve bundan akdem zât-ı huceste-sıfatlarîyle memleket-i Mora tezyin olunan Vezir Yusuf Paşa hazretlerinin akl u fetâ-netleri mücerreb erbâb-ı idrâk ü yakln ve rüşd ü reviyyetleri gıbta-fermâ-yi ukalâ-yi mütekaddimîn olduğundan gayri Âsitâne-i sa'âdet’de tûl-i meks ü ikâmetle serâir-i saltanat-ı aliyyeye vâkıf ve dânâ ve bâ-husûs cemi' erbâb-ı elbâb fark u temyizinde arak-rîz-i acz ü ıztırâb oldukları nabz-ı muhtelifü’d-darabât devlet-i seniyyeye âşinâ bir vezîr-i Felâtun-ârâ olduğu nezd-i ferd-i mülûkânede zâhir ve hüveyda olup berîd-i beşâret-i sadâret-i uzmâ alâ-cenâhü’l-isti'câl savb-ı vâlâlarına isrâ ve irsâl olundu.
