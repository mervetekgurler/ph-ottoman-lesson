Vukû‘-ı imtihân-ı mülâzimin
Talebe-i ulûmdan nâil-i mülâzemet olanların müddet-i mu'ayyeneleri tamâm ve bâ-husûs radde-i hâricde müderrisîn-i kirâm vâreste-i kayd-ı kesret ve izdihâm olmakdan nâşî imtihâna müsta'idd olanların derece-i isti‘dâd-ları tecrübe ve tenkîb ve muvaffak olanları radde-i mezkûreye vaz‘ u idhâl ile merâtib-i ilmiyyeyi tesviye ve tertîb irâdesiyle ihbâr-ı imtihân i'lân ve îzân ve işbu Muharremül-harâm evâilinde talebe-i ulûm Bâb-ı fetvâ-penâhî’-ye kudüm edüp ta‘yîn-i mekân ve A/«mvve/’in fenn-i sânîsi ibtidâsından imtihân olunacakları beyân olunup ta'yîn olunan mahalli hail iddi'âsmda olanlar ferden ferdâ mümeyyizler huzûruna duhûl ve tertîb ve tehyi’e olunan es’ilenin küllisine cevâb veren a‘lâ i‘tibâriyle tahsîl-i me’mûl edüp es’ile-i mezkûreden fakat bir-iki su’âlin cevâbını tedârük edemeyüp kusûruna ce-vâb-ı müskit verenlere karîb-i a‘lâ ve nısfından ziyâdesine zafer bulanlara vasat-ı kavi ve mâdûmuna muvaffak olanlara vasat-ı ıtlâk olunarak altmış-dan ziyâde mülâzim hâriç ru’suna neyi ile ricâl-i tarîka müşârik ve müsâhim oldular.
