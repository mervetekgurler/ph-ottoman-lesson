Azl-i Ağa-yi Bâbüssa’ade
Kapu ağası Mehmed Ağa’nm bu esnâda ba'zı hareket ve tavrı mizâc-ı hümâyûna muhâlif ve bâ-husûs mahmûl-i dûş-i iktidârı kılınan hizmet-i cesîmede meslek-i nasafet ü i'tidâlden mütecânif olduğuna binâen işbu şehr-i Rebiül-âhirin yedinci isneyn günü mûmâ-ileyh azl olunup hanesinde ikâmeti emr ü tenbîh ve kapu ağalığı birkaç defa has oda başı olup beyne’n-nâs siy-ret-i hasene ile müştehir ve bir müddetden berû ma‘zûlen Üsküdar’da ikâmet ile zuhûr-ı lûtf-ı mevlâya muntazır olan Osman Ağa’ya tevcih olundu.
