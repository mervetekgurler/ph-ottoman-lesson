Azl ü nasb-ı Şeyhülislâm ve nefy-i ser-etibbâ-i hassa ve Reisülküttâb-ı sabık ve terfi‘-i ba‘zı ulemâ
Şeyhülislâm olan Dürrî-zâde Mehmed Arif Efendi hazretlerinin has-be’l-iktizâ azilleri lâzım gelüp şehr-i mezkûrun onuncu Perşembe günü  müşârün-ileyh sadr-ı fetvâdan tenzil ve Rumeli pâyesiyle sadr-ı Anadolu olup fıkıh ve usûlde Numân-ı zamân ve ulûm-ı âliyede Râzî-i devrân olan Müftî-zâde Ahmed Efendi hazretleri câh-ı vâlâ-yi meşîhet-i islâmiyye ile tebcil ve münhâl olan Anadolu sadâreti Anadolu pâyesiyle sâbıkâ İstanbul kâdısı Mekkî Mehmed Efendi hazretlerine tevcih olunup manzûme-i ikbâlleri Rumeli sadâreti pâyesiyle dahi tezyîl ve İstanbul pâyesiyle hekimbaşı olan Hayrullah Efendi’nin arpalığından zuhûr eden şükât ve bâ-husûs Enderun-ı hümâyûn halkı beyninde müştehir olan adem-i meymenet tatay-yuru sâmi‘a-res-i şehriyâr-ı sutûde-sıfât olduğuna binâen yevm-i mezkûrda mûmâ-ileyh dahi azl ve Gelibolu’ya iclâ ve müderrisîn-i kirâmdan Kürk-zâde Haşan Efendi’nin riyâset-i etıbbâ ünvâniyle kadr ü menzileti a'lâ olunup reisülküttâb-ı sâbık Feyzullah Efendi’nin an-asıl vesvese ve vehmi gâlib olup bu sebeble ihtilât-ı nâsdan mücânebet ve tesettür ve tevakki ile hânesinde ikâmet eyler iken mûmâ-ileyhe ba‘zı vaz‘-ı nâ-bercâ isnâd ve iğrâ ve bi-hük-mi hakkında derkâr olan teveccüh ve meyi izâle ve ilgâ olu
nup derhâl İstanköy ceziresine nefy ü tağrîb ve kudât-ı İstanbul’dan Birader zâde Yakub Efendi ve Tarsusî-zâde Mustafa Efendi ve hâlâ İstanbul kadısı ve nakîbü’l-eşrâf olan Derviş Mehmed Efendi hazerâtı sadâret-i Anadolu pâ-yeleriyle tenşît ve tatrîb olundu.
