Nasb-ı emîn-i surre
Dergâh âlî kapucu basılarından Zahneli Haşan Ağa îrâd-i kesîr ve mâl-i vefîr ile şehîr olmakdan nâşî seraskerler tarafından teshîl-i maslahat veyâhud celb-i menfa'at irâdeleriyle gâh ordu defterdârhğına ve gâh kılâ‘ ta'mîrine sevk olunduğunu tafattun ile giderek bir mahalle me’mûr ve ga-râmet-i mâliyye ve metâ‘ib-i bedeniyye ile bî-huzûr olacağını cezm edüp hakkında dendân-ı tamah tîz edenlere gâlib olmak kasdiyle surre emânetine tâlib olmuşidi. Mûmâ-ileyhin istid'âsı himmet-i etrâf ile karîn-i incâh u is'âf olduğuna binâen kudûmiyçün tarafına haber-i meserret-eser irsâl ve vâkıf-ı hâl olduğu gibi şedd-i ahmâl ü eşkâl edüp birkaç gün zarfında Asitâne-i sa'âdet’e vâsıl ve işbu şehr-i Rebiül-âhir evâhirinde surre emâneti hil'atini telebbüs ile kusvâ-yi meramına nail oldu.
