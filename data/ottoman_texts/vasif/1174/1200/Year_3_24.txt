Fevt-i vâli-i Cidde
Eğribozlu İbrâhim Paşa-zâde Vezîr Mehmed Paşa mansıbı olan Cidde-i ma'mûreye vusûl ve o esnada mevsim-i hac hulûl eylediğine binâen iskât-ı farîza-i hac içün derhâl matiyyerân-ı isti‘câl ve cebel-i Arafat’da su'ûd hilâlinde bi-hulûsi’l-bâl  tevbe ve inâbete iştigâl ve Arafat’dan vakt-i nüzûl takribinde savt-ı cehûrî ile yâ Râbb bu âlûde-dâmen-i ma'siyet olan mağlûb-i nefs ü hevâyı bârân-ı bî-kerân-ı merhametinden ter-leb-i mağfiret ve cism-i nâ-tüvânda vedi‘a eylediğin rûhu kabzla ba'd-ezîn heveskâri a‘raz-ı zâileden nâşî iktirâf eyleyeceğim zünûb-ı cedîdeden beni vikâyet eyle deyû girye ve nâlişkârîye mübâderet ve etrâfında bulunan hüccâca insibâb-ı du-mû‘ ve tetâbu‘-ı niyâz ve huzû'u îrâs-ı rikkat-i kalb edüp mahall be-mahall makbûliyyet du'âsı zımnında ref‘-i ekuff-i zarâ'et ve cebel-i Arafat’da vuku* bulan ed'iye karîn-i icâbet olduğuna binâen müşârün-ileyhin du'âsı makbûl olup Arafat’dan nüzûl eyledikleri hînde dâmen-i cebel-i mezkûrda tekrîr-i kelime-i şahâdete meşgul olduğu hâlde fevt ve mazhar-ı nass-ı kerîm^’ Jf' ojll ü‘l j olduğunu ba'zı ruvât-ı sıkât ihbâr eylediler &gt;û&gt;l

&lt;.1 Vjj hadîs-i şerîfi Şahîn-i Buhârî’de. nigâşte-i kalem-i
zer-nigâr-ı sıhhat olduğuna nazaran müşârün-ileyhin çirkâb-ı ma'siyeti şes-te-i mîzâb-ı rahmet ve kesâfet-i zünûbdan âzâde olan inşândan sudûr eden du’â mevkı‘-i icâbete resâ olduğuna binâen niyâz-mend olduğu matlab-ı a‘lâ-sına intibâh-ı tâm ile zafer-yâb-ı vusûl olması dahi erbâb-ı reviyyet katında gayr-i müsteb'iddir.
