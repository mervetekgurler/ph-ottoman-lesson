Vürftd-ı Sadrıazam be-Âsitâne-i sa’âdet
Sadrıazam ve vezîr-i Hâtemiyyii’ş-şiyem Yusuf Paşa hazretleri  tarafına mukaddemâ miijde-i sadâreti mutazammın hatt-ı hümâyûn ile ka-pudan paşa hazretlerinin tatarlarından Hacı Mehmed nâm tatar irsâl olunup iki-üç gün sonra silâhdâr-ı hazret-i şehriyârî dahi mu'tâd üzere da'vet içün rû-be-râh azimet olmuşidi. Müşârün-ileyh hazretlerine berîd-i beşâret vâsıl olduğu gibi emr-i hümâyûna imtisâl ve sebükbâr Mora’dan hareket ile i‘dâd-ı matâyâ-yi isti‘câl edüp kat‘-ı feyâfî ve tilâl eyleyerek Yenişehr’e karîb Baba nâm mahalde ağa-yi müşârün-ileyh hazretleri istikbâl ve kûze-i hâfızası-na îdâ‘ buyurulan vesâyâ-yi mülûkâneyi iblâğ ve îsâl akabinde şiddet-i şitâ ve kesret-i berf ü sermâye bakmayarak Mora’dan yevm-i hareketlerinin yir-mibirinci günü Davud Paşa’ya vusûl ve istikbâl-i lâzıme-i şân ve hâlleri olan ricâl mahall-i mezkûrede huzûr-ı âsafânelerine duhûl ile dâmen-i devletlerini takbîl ve îkâ-yi şerîta-i tevkîr ve tebcil eylediler. Rumeli cânibinden ma-kâm-ı sadârete kadim olan vüzerâ-yi izâm hazerâtı İncirli nâm çiftliğe gelüp ferdâsı Davud Paşa’da cüz’î ârâm ile yemeklik mahalli olan Bahariyyeye nüzûlleri eğerçi mu'tâd olup ancak sadrıazam hazretlerinin bu kerre İncir-li’yi geçüp defaten Davud Paşa’ya sâye-endâz-ı iclâl oldukları mahz-ı isâ-bet ve ayn-i kerâmet olup şu sebebden ki Incirli’de âdet üzere meks ü bey-tûtet lâzım gelse kıllet-i me’vâ ve şiddet-i sermâ hasebiyle dâire halkına ve müstakbelin gurûhuna zahmet ve meşakkat târî olmak ihtimâlinden gayri ferdâsı Bahariyye’ye gelince elbise-i  âlây ile dâiye-i ihtişâmı iltizâm eden ehl-i rüsûm bürûdet-i hevâdan nâşî incimâd derecelerini kesb etmeleri emr-i meczûm idi. Davud Paşa’dan işbu şehr-i Rebi'ül-âhirin yirmi-dördüncü perşembe günü hareket ve mukaddemâ taraf-ı hümâyûndan mi-rahor-ı evvel ağa marifetiyle keşide kılman müzeyyen esb-i dil-keşe suvâr ve âheste-reftâr ile mahall-i mu‘tadda kâimimakâm hazretleri dahi vusûl bulup râkiben istikbâle mübâderet ve miyânelerinde sâbitü’l-asl olan hukük-ı übüvvet ü nübüvvet iktizâsiyle yekdiğere ızhâr-ı rûy-i beşâşet ve hem‘nân-ı mürâfakat olarak yemeklik mahalline karîb mahalden kâimimakâm paşa hazretleri müfarakat ve ilerüce esb-râh-ı azimet ve sadrıazam hazretleri dahi müte'âkıben Bahariyye’ye pâ-nihâde-i feyz-i meymenet olup şeyhülislâm ve allâmetü’l-enâm hazretleriyle mülâkât ve tarafeynden resm-i ta‘zîm ve tevklr-i mürâ‘ât olunup ba'dehû ku‘ûd ve ricâl-i devlet bi-ecmaihin takbîl-i dâmen-i devletleriyle nâil-i şeref-i nâ-ma‘dûd oldular. Bundan sonra tenâ-vül-i et‘ime gûnâ-gûn ve o hilâlde ricâl-i devlet avdete me’zûn olmalarına ba‘de’t-ta‘am şeyhülislâm efendi hazretleriyle sandala suvar ve Yalı köşküne vusûlde tekrâr silâhdâr ağa da'vete gelüp bu def'a dahi taraf-ı hümâyûndan keşîde kılınan müzeyyen râh-vâre rükûb ile hâkipây-i mülûkâneye ce-bîn-sây-i iftikâr olmalariyle tulû‘-ı şemsden gurûbî-sâ‘at ellibir dakika mü-rûrunda müşârün-ileyh hazretlerinin yed-i kifâyetlerine teslîm-i mühr-i hümâyûn ve uhde-i sadâkatlerine tefvîz-i ahvâl ü şu‘ûn kılındıkdan sonra yine bi’l-ma‘iyye sarây-i  âsafâneye kudüm ve Arz odası’nda lâzım geldiği vech üzere icrâ-yi rüsûm hilâlinde efendî-i müşârün-ileyh hazretlerine boğça ile arzı mu‘tâd olan yeşile kaplu erkân semmûr kürk dahi dûrdan irâe ile ikmâl-i levâzım ri'âyet ve istînâs ve kâimimakâm paşa hazretlerine dahi mu'tâd üzere serâsere kaplu semmûr ilbâs buyurulup ba‘de’t-tevdî‘ sadr-ı âlî-kadr hazretleri dîvân mahalline nüzûl ve umûm kaftanlarını iksâ ile ashâb-ı merâtib ve menâsıbı nâil-i e‘azz-ı me’mûl eylediler. Cenâb-ı tertîb dihende-i ahvâl-i enâm ve nesak-sâzende-i hutûb-ı hass u âmm cellet zâtühu ani’l-ev-hâm hazretleri pâdişâh-ı adâlet-pîş ve şehinşâh-ı hayr-endîş hazretlerini me-de’l-eyyâm serîr-i ârâ-yi şevket ve bahtiyârî ve bed-hâhân-ı devlet saltanatlarını erre-ber ser-i nâliş ü zârî edüp sadrıazam ve vekîl-i mutlak-ı muhteremlerini dahi rızâ-yi Hakk’a muvâfık ve irâde-i hüsrevâneye mutabık a‘mâl-i hayriyyeye muvâfık eyleye, âmîn.
