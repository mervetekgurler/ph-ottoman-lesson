Hatm-kerden-i şehzâde-i civânbaht
Gusn-ı devha-i saltanat ve gülbin-i hadîka-i devlet olan şehzâde Sultân Mustafa ebkâhu Allah mâ dâmetii’d-dünyâ hazretleri bundan akdem ta‘allüm-i Mushaf-ı şerife mübâşeret ve suver-i furkâniyyeyi ahz ü krâat ve bu esnâda tekmili müyesser olup hatm du'âsiyle mehâfil-i rûhâniyyâtı mu‘at-tar kılmak irâdeleri derûn-ı ilhâm-meşhûn-ı hazret-i şehriyârîde cilve-ger olduğuna binâen işbu Cumâdel-ulânın gurre-i garrâsı olan perşembe günü sadr-ı müşterîtedbîr ve şeyhülislâm-ı fazâil-semîr ve kapudan paşa-yi dilîr ve sadreyn-i muhteremeyn ve nakîbüleşrâf ve Ayasofya şeyhi ve yeniçeri ağası ve defterdar efendi ve ricâl-i bâb salât-ı zuhru Ayasofya câmi'inde edâ-dan sonra Enderûn-ı hümâyûn’a azimet ve Hırka-i şerife odasında dâmen-bûs-i hazret-i zıllu’l-lahî ile kesb-i behâ ve behcet ve işâret-i hümâyûn su-dûru akabinde cümlesi zânû-zede-i edeb ve meskenet ve du‘â-yi icâbet der-kafâ-yi hatm-i şerif itmâm olundukda şehzâde-i müşârün-ileyh hazretlerinin hâceleri imâm-ı evvel ve sâni ve Ayasofya şeyhi huzûr-ı mevâhib-mahsûr-ı  mülûkânede ferâce semmûr kürkler ile mazhar-ı eltâf ve ba’dehû cümle huzzâr ruhsat-yâfte-i izn ü insirâf oldular.
