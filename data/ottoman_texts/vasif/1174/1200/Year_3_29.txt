Azl-i Ağa-yi Yeniçeriyân
Sâbıkâ kul kethüdâsı olup bundan akdem Özi muhâfazasında ağalık ile mukîm olan Sivasî Mehmed Ağa’nın sadr-ı sabık Ali Paşa hazretlerine Özi münâsebeti ile tereddüd ve intimâsı ve ba‘de’z-zuhûrü’s-sadâre miyâne-lerinde esâs ahd ü peymân müceddeden sâbit ve râsî olup müşârün-ileyh tarafından yeniçeri ağalığına sevk ü tergîb ve tarafına hufyeten berîd-i beşâ-ret-nevîd ba‘s u tesrîb olunmuşidi. Mûmâ-ileyh Özi’den geldiği gibi ağalık mesnedine su'ûd ve istiklâl-i tâm ile isbât-ı vücûd edüp müşârün-ileyhin azlinden sonra necm-i ikbâli âfil olduğundan gayri beyne’l-enâm adem-i hıfz-ı lisân ve tama'ı mezkûr ve kemâl-i rehâvet ü tesâmuhu meşhûr olup bu es-bâb ile ba‘zı mahallerde lusûs ve katlâ peydâ ve ehl-i ırz makülelerinde adem-i râhat hüveydâ olmağla azli iktizâ ve şehr-i mezkûrun ikinci cum'a günü ağalıktan azl olunup Bursa’ya iclâ ve kul kethüdası Yusuf Ağa yeniçeri ağalığıyle kâmrevâ kılınup bu takrîb ile ocak ricali beyninde silsile vâki1 ve yoluyla herkes nâil-i e‘azz-ı merâtib ve mevâki' oldu.
