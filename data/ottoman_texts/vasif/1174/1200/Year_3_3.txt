Ref‘-i ma'den-i Bozlar ve Bereketli!
Eyâlet-i Karaman’a mülhak Beyşehri sancağında Bozkır ve Niğde sancağında Bereketlü ma‘denleri birkaç sene mukaddem zuhûr edüp o mevsimde bulunan ricâl-i muztaribetü’l-ukûl kuvve-i vâhime-i mahza ile beyân-ı fevâid ve mahsûl eyleyerek i'mâlini terviç ve âkıbet-bîn-i umûr u mevadd olan ze-vât-ı vâzıhatü’l-  isti'dâdın gâlibiyyet-i mutlaka ile dâ‘iye-i şevk-i zarurîlerin tehyîc akabinde teshîlen li’l-maslaha cıvârda vâki1 ba'zı nemâlı ti-mâr ve evkaf karyeleri zikr olunan ma'denlere ilhâk ve rabt ve birer emîn nasbi ile hâsılât-ı cüz’iyyesi ahz ü zabt olunur idi. Ancak bu takrîb-i dil-firîb ile fukara ve zu'afâ mübtelâ-yi tekâlîf-i mâ-lâ-yutak ve zebûn-ı ser-pençe-i kahr u meşâk olduklarından gayri derheme-evkât akvât-ı nâsa me-dâr olan hirfet-i dihkanet ve mekâsib-i zirâ'atden bi’z-zarûre ferâgat ve ev-lâd ü lyâlleriyle ma‘den umûrunu rü’yet ve bu külfet-i gayr-i me’lûfe ile hayâtlarından me’yûs ve birkaç defa kendülerinden âsâr-ı isyân dahi mahsûs olduğundan başka erbâb-ı tîmârın ber-vech-i muharrer dâhil-i icmâlleri olan ba'zı melhûzü’n-nemâ karyelerinin ma'denlere irtibâtiyle mahsûllerine naks u kıllet târî ve bi’l-iktizâ bir mahalle me’mûriyyetleri irâde olundukda id-di‘â-yi kesr ü fıkdân îrâd ve her birinin pâ-bend-i azimet ve iktidârı olduğu ve kezâlik ba'zı evkâfdan ifrâd ve zaınm olunan kurânın hâsılâtı eyâdî-i murtezikaya reşide olmadığından fî-küll-i evkât ve ahyân nâlân u giryân ve hizmetlerini terk ile fi’l-cümle ma’mûretü’l-etrâf olan evkaf gâmir ve vîrân olup menâfî‘-i kalîle zımnında mazarrat-ı külliyye ihtiyârî kânûn zabt-ı şevârid-i mülkiyyeye gayr-i evfak ve zîr-destân ve zu‘afâyı bu rütbelerde iz‘âc müstelzim-i gazab-ı Hakk olduğundan fazla hakîkat-i maddeye nazar olunsa re'âyânın bu misillû esbâb-ı mûcibü’l-ıztırâb ile giriftâr-ı kayd-ı ma-zarr olması hazîneye âid ve ba'zen taleb-i kesb ü nef‘-i zâid intikâs-ı  sermâye-i sevdâgerâne mûcib olduğu dahi ma‘lûm-ı muhteberân-ı hâl gâib ve şâhid olmağla rahmen-li’l-ibâd ve def‘an-li’l-fesâd zikr olunan ma'denle-rin ref‘ ü ibtâliyle fukarâ tervîc belki âmme-i nâs tenşît ve tefrîh olunmak husûsu taraf-ı hazret-i sadrü’s-südûrdan hâkipâ-yi kimyâsâ-yi mülûkâneye arz ve telhîs ve an-asıl bu makûle mazarrat ve hasâretin vukü‘iyle cihet-i ta‘ayyüş-i nâs tenkis olunmak menfûr-ı tab‘-ı hüsrevâne ve hilâf-ı rızâ-yi pâ-dişâhâne olmakdan nâşî fî-mâ-ba‘d zikr olunan ma'denlerin ref'iyle vedi‘a-i hazret-i Bârî olan zu‘afâ metâ‘ib ve tekâlîf-i şakkadan tahlîs olunmak babında kat‘iyyü’l-medlûl hatt-ı hümâyûn şeref-rîz-i sudûr olup mûcibince iktizâ edenlere evâmir-i aliyye ısdâriyle kurâ-yi mağzûbe-i mezkûre intizâ* ve kemâkân mutasarrıflarına i‘âde ve ircâ olundu.
