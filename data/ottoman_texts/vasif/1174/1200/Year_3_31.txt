Ihsân-ı vezâret ve tevcîh-i Cidde be-voyvoda-i Bolu
Cidde vâlisi Vezîr Mehmed Paşa’nm bundan akdem fevti haberi vü-rûd edüp Haleb vâlisi Vezîr Elhac Mustafa Paşa’ya eğerçi mansıb-ı mezkûrun tevcîhi irâde buyurulmuş idi. Ancak vezîr-i müşârün-ileyh el-yevm Küçük Ali-oğlu üzerine me’mûr ve hasr u tazyikine meşgûl bi-fazlihi te'âlâ müddet-i kalîle zarfında şakî-i merkumun istîsâliyle tarîk-i hüccâcm tasfiye olunması me’mûl olup hâl böyle iken mahall-i mezkûrdan müşârün-ileyhin tahrik olunması bir zamândan berû ihtişâd üzere olan asâkirin inhilâl-i şî-râze-i cem‘iyyetlerine bâdî olacağı zâhir ve Azm-zâdelerden birine man-sıb-ı mezkûr tevcîh olunmak lâzım gelse Şam vâlisinin tevahhuş ve tenef-fürü mütevâfir olacağı vâridât-ı havâtırdan olup bunlardan gayri Cidde’ye münâsib vâli mefkûd ve nâyâb ve bu fikr ile erkân-ı devlet gavta-hur-ı bahr-i ıztırâb iken mâlikânesi olan Bolu’da bir zamândan berû mütemekkin ve an-asıl ricâl-i devlet beyninde müte'ayyin olan Elhac Ahmed Ağa bu es-nâda muhâsebe-i nefse ibtidâr ve dâm-gâh-ı erbâb-ı hevâ olan cihân-ı bî-bakânın adem-i istikrârını netîce-i efkâr eyleyerek bâkî ömrünü Mekke-i mükerreme ve Taybe-i tayyibe’de imrâr da'iyesine düşüp bu takrîb ile surre emânetine tâlib ve Âsitâne-i sa'âdet’e âyib olup talebini tasrîh ve surre emâneti birkaç gün mukaddem Zihneli  kapucu-başı Haşan Ağa’ya tevcîh ve sarf u tahvili bir emr-i gayr-i vecih olduğu tarafına telmih ve mûmâ-iley-hin an-asıl garazı hasren cânib-i Hicâz’a azimet olup surre emânetinin gayre ihâle olunması himmetine îrâs-ı fütûr etmediği ma'lûm oldukda Cidde’nin ağa-yi mûmâ-ileyhe bâ-rütbe-i vezâret tevcîh devâ'îsi sudûr-ı erkân-ı devletde muhtelic ve şevk-i mütezâyidine nazaran kendüsü dahi bu tasmîm-den memnûn ve mübtehic olacağı melhûz olmağla der-akab kapuya da'vet ve Cidde mansıbı ile teklîf-i vezâret olundukda bilâ cevâiz ü avâid kabûl eyleyeceğini îmâ ve taraf-ı sadr-ı Felâtun-ârâdan keyfiyyet ma‘rûz-ı hâk-i atabe-i kimyâ-âsâ buyurulup arz-ı âsafâneleri makrûn-ı miisâ‘ade-i hümâyûn ve şehr-i mezkûrun beşinci isneyn günü ağa-yi mûmâ-ileyh bâ-rütbe-i vâlâ-yi vezâret Cidde mansıbı ile memnûn ve husûl-i maksad-ı aslî ile re’sü’l-mâl meserreti efzûn oldu. Müşârün-ileyh öteden beru gars-ı yemîn-i devlet ve Tersâne-i âmire emâneti ve şâir hidemât-ı cesîmede izhâr-ı lâzı-me-i sadâkat etmiş zevât-ı müteşahhısadan olduğundan gayri kâr-güzâr ve mücerribü’l-atvâr bir pîr-i sutûde atvâr olmağla hakkında bir inâyet-i mülû-kiyyenin levha-tırâz-ı sünûh olması mûcib-i tahsîn-i nâs olmuşdur.
Zikr-i ba'zı mehâsin-i kâimimakâm-ı mekârim-intimâ ve Kapudan-ı Derya Cezayirli Vezir Gazi Haşan Paşa
Müşârün-ileyh hazretlerinin bedr-i sâmi-i kadr-i vücûdları ufk-ı imkândan lem‘a-rîz-i tulü* oldukda,
Nazm:
4i .&gt;1
medlûlü üzere  seyr ü harekete meyi ü rağbet ve ücme-i şîr-dilân-ı zamân ve gâbe-bebr-i jiyân-ı merdân olan mahrûse-i Cezâyir’e azimet edüp zât-ı fütüvvet-simâtında vedi‘a-i dest-i meşiyyet olan şecâ‘at-i müfrita hasebiyle az vakit içinde kesb-i nâm u şöhret ve zor-bâzû-yi celâdet ile ihrâz-ı rütbe-i emâret edüp heybet ü salâbeti kulûb-i küffâra mâye-ru‘b ü hirâs ve cemrü’l-fezâ-yi serâmet ve besâleti arzû-keş-i germiyyet ve fürû-siyyet olan dilâverlere vesîle-i iktibâs olduğundan gayri etrâfda vâki* olan eşrâr-ı urbân şiddet-i savlet ve siyâsetinden mânend-i berg-i hazân mühtezz ve lerzân ve gerden-keş-i tavk-ı tav* olan sebük-magzân-ı zamân berîk-i seyf-i ahzü’l-hayfından tîre-çeşm-i mezellet olarak ferden-ferdâ nâtıka-cün-bân-ı «jJdl ül olup ne mahalle azimet eder ise hızr-ı tev-
fîk-i refik ve yâverî ve avn-i Hakk mu‘în ü rehberi ve sa‘âb-ı umûr ve müşkilât-ı cumhûr bilâ-ta‘ab meysûr ve musahharı olmağla ol-havâlide nâm-ı sâmileri devvâsü’l-leyl ve zeydü’l-hayl derecelerine müntehi ve ta'ayyün ve teferrüd kasdiyle hâhişger müsâra‘a ve mukâra'ası olan tîre-bahtân-ı rûz-
gâr kuvvet-i batş u fetkini tahkik ile her biri gûyâ-yi VI L
olup bir zamân bu hâl imrâr-ı vakt ve nâm-âverân-ı Cezâyir-i zebûn ser: pençe-i saht u makt eyleriken,
; Mısra*:
mefhûmu üzere Cezâyir’den nhlet iktizâ ve darb-ı dest ile mâlik olduğu emvâl-i sâmite ve nâtıkası dest-bürd-i kazâ olarak ferîd ü şerîd Âsitâne-i sa'âdet’e nihâde-i pây-i meymenet  ve hâl ü sânı ma‘lûm-ı erkân-ı saltanat oldukda,
Beyt:
Pâk-tıynet gûşe-i gurbetde hâr olsun mu hiç Gevher âguş-ı sadefden dur olur kıymetlenür, i
mü’eddâsınca yevmen fe-yevmen nevâziş ü iltifât-ı devlet-i ebed-müddete mazhar ve ümerâ-i deryâya iltihâk ile müceddeden şems-i mahcûb-ı ikbâli ziyâ-güster olup seferler vukü‘unda deryâ ve sahrâda mu'âyene olunan ce-sâret ve dilâverliği insâ-yi kıssa-i Rüstem-i Destân ve imhâ-yi ahbâr-ı Sâm î ve Nerîmân ve bâ-husûs Limni ceziresini kefere-i fecere mânend-i zulmet
ihâta ve muhâsara etdikleri anda cezirede mühimmât ve zehâirin nedreti ve cünûd-ı islâmiyyenin gâyet-i kılleti ve insidâd-ı turuk ile imdâd ve i‘ânetin usreti olup bu takrîb ile me’yûs-ı kayd-ı imdâd ve hasm-ı bed-nihâd ; ise dem-be-dem i‘mâl-i sanâyi‘-i âteşbâzî ile ciderân-ı kafayı berbâd ve
ba‘zen va‘idât-ı mûhişe ile hadşe-i kulûb-i müslimîni müzdâd etmekle nâçâr düşman tarafmdan teklif olunan ba‘zı şart-ı vahim ile miftâh-ı kafayı tes-i lîm etmeği tasmîm etmişler iken,
Mısra&lt;:
«II JV ^»yi ^j^i J
medlûlü üzere müşârün-ileyh hazretleri tedârük edebildiği merâkib-i sagîre ve fi’e-i kalîle ve nezîre ile cezireye vusûl bulup derhâl alem-efrâz-ı harb ü sitîz ve ma‘iyyet-i müşîrîlerinde bulunan neberd-azmâyân-ı islâma ale’l-infirâd »
ı
I
İ I
OK
I
-______
Beyt:
'ili Y J* -e**' J“‘ cA û' ^^-1
me’âlini beyân ile şemşîr-i kasd u azimetlerini tiz etdiğinden gayri bi’n-nefs mübâşir-i harb ü kıtal ve küffâr-ı hâksârdan yirmi kadar dûzahîyi Dârülbevâr’e îsâl ile ihrâz-ı destmâye-i gazâ vü cihâd ve i‘dâd-ı  zuhr-ı yevm-i ma‘âd eylediler. Şâir guzât-ı islâmiyye dahi tertîb-i sâk u kalb ve taraf taraf iş‘âl-i nâire-i harb ü darb edüp katlâ-yi müşrikinden fezâ-yi cezire mâlâmâl ve ru’us-i menhûse-i a'dâdan mahall be-mahall tilâl ü cibâl nümûdâr olup bakiyyetü’s-seyf olan küffâr havf-ı cân ile sâhilde olan sefinelerine firâr ederler iken yekdiğeri ta'kîbden nâşî gavta-hor-ı deryâ-yi dimâr ve miyân-ı âteş ü âbda enfüs-i habîselerini teslîm-i dest-i hâzin-i nâr eylediler. Bundan sonra donanma-yi a'dâmn kuvvetü’z-zahrı şikest ve ber-muktezâ-yi istidrâc beyne’d-düvel tahsil etdikleri şöhret-i kâ-zibeleri dûn u pest olup bu feth-i çelil ve cedîd fırka-i nâciye-i muvahhidîne id ber-bâlâ-yi id ve kulûb-i müşrikine nâr-vakîd olmağla ba‘d-ezîn müşârün-ileyh hazretlerinin ism-i sâmilerine lafz-ı aziz gazi ilhâk olunup Devlet-i aliyye’de şöhret-i sabıkası intişâr ve gün be-gün zât-ı celâdet-simâtı mezîd-i iştihâr bulup hüner ve hüsn-i eser ile nâil-i rütbe-i ülyâ-yi vezâret ve bi‘l-fi‘il deryâ kapudanhğı ile dahi manzûr-ı çeşm-i devlet olup gavâil-i sefer ber-taraf oldukdan sonra bir zamândan berû Akkâ ve Yafa ve Sayda ve Beyrut ve nice memâlik-i pâdişâhîyi tegallüben zabt ve emvâl-i mîriyyeyi peyvend-i cem‘ ü iddihâra rabt eden Tâhir Ömer nâm şaki udvân u tuğ-yânını müterakkî edüp birkaç defa kümâştegân-ı Devlet-i aliyye ile mukabele ve pâ-ber-câ-yi merkez-i mukâtele olup def‘-i vücûd-ı bî-sûduna imkân gayr-i müsâ‘id ve katı çok mühimmât müte'ayyinetü’l-fevâid girif-târ-ı kabza-i tasallüfü ve hadden bîrûn silâh ü kifâh ve eşyâ-i milâh dahil-i mahda‘-i tasarrufu olmağla her ferd müteneffis-i mahall-i ba'îdden,
Mısra&lt;:
j ji-l 
makâlini hakkında darb eder olduklarına binâen kibr ü ru‘ûneti iştidâd ve memâlik-i mahrûse-i pâdişâhîye tama‘ u hırsı izdiyâd üzere olup derhâl müşârün-ileyh hazretleri Donanma-yi hümâyûn ile me’mûr oldukda şakî-i merkümun tecezziden mümteni* olan cem‘iyyetini tefrik ü teştît ve müte-hassın olduğu kal‘a-i menî‘atü’l-erkânı darabât-ı top ra‘d-ı âşûb ile tahrîb ü teftît edüp kelle-i bî-devletini kâlbüd-i bedenden kat‘ ve halîfetü’l-müslimî-ne adem-i inkıyâd ile teferrüd ve istibdâd dâ'iyesinde olan hasm-ı şedîd ve düşmen-i anîdin tasallutunu suhûlet ile izâle ve def etdiğinden gayri
Beyt:
Koyma a'dâdan eser fursat girerse destine Bed nihâdâne husûmet müntakildir irs ile
mefhûmuna ri‘âyeten hîş ü tebârından memâlik-i mezbûreyi tasfiye ve tat-hîr ve cümle kılâ‘ını âverde-i kemend-i teshir edüp sinîn-i çendinden berû o câniblerde nakş-pezîr-i levh-i hudûs olan gavâil-i müneşşefe-i hüsn-i tedbîr ve hoşgîr-i re’y-i dil-pezîr ile mahv u zâil oldukdan sonra Mora memleketine müstevli olan Arnabud taifesinin dahi ihrâc u iz'âclarmda vüzerâ-yi izâm âciz olup mes’ûl-i gayr-i makbûllerine müsâ‘adede mecbûr ve irâde-i bâtılalarınm is'âfında fikdân ve tâb ü tevân sebebi ile ma‘zûr olmuşlar iken müşârün-ileyh hazretleri berren ve bahren memleket-i mezbûreye ilkâ-yi ru‘b u rehber ve tâife-i mezkûreyi garîk-i teyyâr-ı dehşet edüp muharebeye tasaddî edenlerin sihâm-ı kazâya hedef ve rû-gerdân-ı vâdi-i itâ‘at olanlarını şemşîr-i zafer-te’sîre tu'me ve alef etmekle zîr-destân  ve fu-karâyı irâhe ve şâmilü’l-etrâf olan zulm ü i‘tisâflarını bi‘l-külliyye izâhe ile Mora’ya fâtih-i sâni ve istîlâ-yi mükerrer ile mükedder olan ahâlinin me-dâr-ı râhat ve itmi'nânı olduğundan gayri kâffe-i umûr-ı seniyyelerinde zeyl-i tevekküle teşebbüs pençe-tâb-ı erbâb-ı ukül ve nehy ve hûş-rübâ-yi ashâb-ı dirâyet ve cahy olan lezâiz-i zûd-güzer-i nefsâniyyeden âzâde ve mû-cib-i gazab-ı Rabb olan nuküş-ı muharremât ve menhiyyâtdan sahâif-i a‘mâli sâde olmağla her hâlde havf-ı Bârî yâr-ı gârı ve taleb-i mesûbât ve ucûr nuhbe-i efkârı ve bâ-husûs tahsîl-i rızâ-yi şehriyârî derheme-evkât semîr-i zamîr-i bâhirü’l-envârı olduğundan gayri tarîk-i dîn-i hanîfde ka-dem-i sıdk ile râkız ve te’yîd-i devlet-i islâmiyyede azîmet-i sâdıka ile mü-tenâhiz ve umûr-ı dîn-i mübînde müstahiff ve mütekâsir olanlara bi’t-tabi* şâhın ve bâgız olduğu ve levme-i lâimden edem-i ictinâb ile dâimâ kavl-i hakkı kail hisâl-i zemîme-i hıkd u hasedden kalb-i bî-selb-i nûr-enîsi sâlim olarak her hâlde menhec-i istikâmete mâil olup şunât u udâtı her mevsimde mahrûm-ı rûy-i felâh ve hânümân-ı üstüvârları I ajjX olduğu ve tahsîl-i marzât-ı hâlik-i mevcûdât içün refte refte sarf etdiği sîm ü zer mütefâvit-i merâtib-i a‘dâd ve mahall be-mahall binâ ve îcâd eylediği tâ-lâb ve icrâ etdiği âb-ı nâb müzîl-i zamâ u ihtiyâc-ı ibâd olup hulûs-ı akîdet ve safâ-yi taviyyetden nâşî murâd etdiği şu’ûn-ı asîretü’l-husûlü cenâb-ı müs-hilü’s-sı'âb teshil  ve teysîr ve m üniteni4 ve muhâl add olunan devâ-hî ve hutübu zâtına emr-i gayr-i asîr edüp hattâ def‘a-i sâlise kâimimakâm-lıklarmda cum‘a günü mu‘tâd üzere rikâb ağalan nezd-i müşîrîlerine gelüp &lt;J44 L® o*. kaidesi üzere kerâim-i huyûl sohbeti der-miyân olunup zîr-rân-ı mülûkâneye şâyân sâfinât-ı ciyâdın nedret-i vücûdu zikr ü beyân olundukda huyûl-i asîleden küheylî-nijâd ve selisü’l-kıyâd bir esb-i yegâne eğerçi mevcûd-ı ıstabl-ı âcizânemiz olup ancak halbetü’l-kümeyt-i ikbâl ve cevelân-gâh-ı semend-i iclâl olan sâha-i felek-mesâha-i hüsrevâneye keşide kılınmağa elyakını ma'lûmum olmayup sezâ-yi nîm-nigâh-ı pâdişâh-ı bâ-intibâh olacağını idrâk etsem 43e L, ojl fehvâsı üzere bâ-
hezâr şerm ü hicâb arz u takdimine şitâb ederdim deyû feresrân-ı meydân-ı makâl oldukları anda rikâb ağalarına mecâl-i kelâm hâsıl olup rü’yetine tâ-lib ve beyân-ı hüsn ü kubhuna müte’ehhib olmalariyle der-ân sâ‘at pâ-ber-cây-i hizmet olanların birine taraf-ı müşârün-ileyhden imâ ve işâret ve huz-zânn cümlesi Kum meydânına ta‘lîk-i nigâh-ı dikkat etmişler iken Arz odası kapusunda bir arbede ve tarraka zâhir ve herkes verâsına nâzır oldukda esb-i mezkûrun Arz odası vasatında cilve-ger olduğunu müşâhede birle cümlesi vâlih ü hayrân ve bu keyfıyyetin adem-i vukü'unu beyân ile dest-zen-i şi-kuft ve engüşt-berdehan oldular. Zikr olunan esb dahi Ebu Ubeyde’nin Ki-tâbu’l-hayrâa sahîfe-zîb-i beyân olduğu muhassenât-ı hayliyyeyi müştemil ve tenâsüb-i eşlâ ve tevâfuk-ı a'dâda mütemâsil-i endâm-ı hûb-rüyân-ı Hal-luh  ve Çiğil olduğundan fazla mesâlib ve ma'âyibden müberrâ ve beyne’n-nâs müte‘ârif olan alâim-i gayr-i makbûleden mu‘arrâ olup ihdâya elyak u ahrâ olduğunu şehâdet etmeleriyle şehâdetlerine binâen der-akab esb-i mezkûr tezyin olunup hâk-i kadem-i mülûkâneye takdim olundu. Na-zar-ı insâf ile bakılsa otuz-kırk kadar nerdibândan bilâ-isâr ü nifâr esb-i mezkûr Arz odası’na çıkup ba'dehû tekellüfsüz avdet etmesi semere-i azî-met-i sâdıka ve eser-i âdet-i hârika olduğu zâhirdir. Bundan başka an-asıl arslan sibâ‘ı darrenin eşeddi olup her bâr icrâ-yi tabî‘at-i seb'iyye lâzım-ı mâ-hiyyeti ve tesâdüf etdiği hayvanat-ı mutlaka lâ-muhâle rubûde-i berâsin-i savlet ve mikneti iken el-yevm dâirelerinde mevcûd olan şîr-i bî-kayd u zencîr zât-ı âlîlerine musahhar ve huzûr-ı âsafânelerinde mânend-i girbe muhakkar olup şâir nâs şir-i mezkûru mukayyeden müşâhede etdiklerinde her ne kadar şecâ‘at ve cesâretlerine muğterr iseler dahi giriftâr-ı ra‘şe-i bîm ü hirâs ve uzakdan merhabâ ile güyâ-yi el-fâs-ı ale’r-res olurlar idi. Cenâb-ı melâzi’l-hâifîn hazretlerinden şiddet-i havf ile tersân ve ukubet ve gazabından hirâsân olan mahâbîb-i ilâhiyyeye kâffe-i enâm ve bâ-husûs sibâ* u he-vâmm îsâl-i gezend ü zarara kadir olmayacaklarını tâife-i sufiyye mebhas havf u recâda tahrîr etdiklerine binâen bu makûle haşerât-ı hâilenin hâif mine’l-lah olan vezîr-i müşârün-ileyhden insirâf-ı mazarratları istib‘âd olunur umûrdan değildir. Cenâb-ı Hakk hayır-hâhân-ı dîn ü devleti dâimâ bu makûle hârik-i âde umûra muvaffak edüp mütehammil-i a‘bâ-i hutüb olan viizerâ ve vükelâsını dahi hayra masdar ve rızâ-yi pâdişâhîye muvâfık harekete mazhar eyleye, âmîn. 
