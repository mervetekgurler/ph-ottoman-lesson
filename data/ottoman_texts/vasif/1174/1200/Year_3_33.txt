lhrâc-ı mevâcib
İşbu şehr-i Cumâdel-ulânın yirminci salı günü kul taifesinin bir kist mevâcibleri ihrâc ve tevzi' ve sukâta-çîn-i hazâin-i inâyet-i mülûkiyye olan tavâif-i askeriyyenin dâire-i maişetleri tevsî‘ olunup şehr-i mezkûrun yirmi-dördüncü günü mu‘tâd üzere devr olup akabinde teşrîfât-ı hümâyûn ile sad-rıazam hazretleri nâil-i izz ü şeref oldu.
Tevcîh-i eyâlet-i Adana be-Azm-zâde Vezir
Yusuf Paşa ve Livâ-i Yanya be-Vezîr Çerkeş Haşan Paşa ve tevcîh-i Kandiye ve
Hanya ve ibkâ-yi livâ-i Eğriboz
Tarîk-i hüccâcda vâki1 Pay as nâm mahalde bir müddetden berû ref‘-i râyet-i şaka ve züvvâr vee tüccârı mübtelâ-yi cevr ü ezâ eden Küçük Ali-oğlu dedikleri âsinin cezâ-yi mâ-yelıkı icrâ ve nokta-i şekk-i vücûdu sahîfe-i âlemden imhâ olunmak irâdeleriyle bundan akdem Adana ve Haleb taraflarından üzerlerine ta‘yîn-i asker ve hasr-ı tazyikine eğerçi sa‘y-i evfer olun-muşidi. Ancak şaki-i merkûmun mütehassın olduğu mahalle varınca birkaç yerde sa‘bü’l-mürûr sugür olup asker-i nühuset-eseriyle mahfuz ve hücûm-ı ceyş-i pâdişâhîde itlâf-ı nüfûs gaileleri mahsûs ve melhûz olmakdan nâşî bahren Donanma-yi hümâyûn  sefinelerinden bir-iki sefine ta‘yîn ve berren dahi iki kol asker irsâliyle cevânib-i erba'ası muhat kılınmak vüke-lâ-yi devlet taraflarından tahsîn olunmağla deryâ çenginde mâhir ve kapu-danlar beyninde celâdet ile müştehir olan Dâmân kapudan râkib ola-geldiği sefinesiyle me’mûr ve ma'iyyetine bir kıt‘a bumye sefinesi dahi muzâf kıh-nup müsta'inen bi’l-lâh şirâ‘-küşâ-yi savb-ı mezbûr olduğundan gayri Adana tarafından dahi havalinin askeriyle bir vezir ta'yîn olunmak lâzım geldiğine binâen Adana’da bir müddetden berû ikâmet üzere olan Azm-zâde vezir Yusuf Paşa’ya işbu şehr-i mezkûrun yirmiikinci perşembe günü eyâlet-i mezkû-re tevcih ve sûret-i me’mûriyyeti sâdır olan emr-i âlîde tafsil olunarak mu-tabassırâne hareket eylemesi tarafına tenbîh olundu. Adana Eyâleti terfîh-i ahvâl-i re'âyâ kasdiyle mütesellime zabt etdirilüp beher sene ber-vech-i maktu' bir mikdâr meblağ Özi muhâfızı Vezir Çerkeş Haşan Paşa’ya verilmek husûsu bundan akdem sadr-ı sâbık tarafından re’y olunup ol veçhile nizâmı verilmişidi. El-hâletü-hâzihi Adana kemâkân mansıb olarak Yusuf Paşa’ya tevcih olunduğundan Özi muhâfızı zikr olunan menfa'atden mahrûm ve bu hâl ile dâiresini bir veçhile idâre edemeyeceği meczûm olduğundan gayri bu makûle serhad vüzerâsınm terfîh-i hâlleri lâzım ve tehyi’e-i esbâb-ı ta'ayyüş-leri mühim olmağla binâberîn Özi muhâfızı müşârün-ileyhe dahi Yanya Sancağı ber-vech-i arpalık ihsân ve Eğriboz muhâfızı  Vezîr Silâhdâr Mustafa Paşa’ya bundan akdem Kandiye Eyâleti tevcih olunmuşidi, gâile-i hareket ile mübtelâ-yi masârif olacağını bu defa î'mâ ve ibkâsmı bi-vâsıta-tü’ş-şufa'â inhâ eylediğine binâen hakkında merhamet-i mülûkâne bedîdâr ve şehr-i mezkûrda kemâfi’l-evvel Eğriboz Sancağı ile karîn-i istibşâr olup Hanya muhâfızı sadr-ı esbak Silâhdâr Mehmed Paşa’ya dahi yevm-i mezkûrda Kandiye ve selefi Yazıcı-zâde Vezîr Mustafa Paşa’ya Hanya tevcih olundu.
