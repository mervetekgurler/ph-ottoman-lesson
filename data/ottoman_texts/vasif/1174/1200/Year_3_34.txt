Azl-i ser-çavuşân-ı Dîvân-ı mu'allâ-erkân ve ser-bostaniyân ve vukü‘-ı tevcîhât-ı cüz’iyye
Tersâne-i âmire emîni olan Bekir Paşa-zâde Atâullah Bey-efendi’nin dirâyet ve kemâli zâhir ve akl ü rüşdü müsellem-i erbâb-ı besâir olduğundan gayri müddet-i medîde mektûbculuk ve tezkerecilik gibi hidemât-ı hatîrede istihdâm olduğuna binâen dekâyık-ı hutüb-ı dîvâniyyeye gereği gibi vâkıf ve bâ‘is-i tedennî-i kadr [ü] menzilet olan mekârih-i umûrdan dâimâ müstenkif ve mütecânif olup mahmûl-i dûş-i gayreti kılman şu‘ûn-ı mütehâ-lifetü’l-esâlib-i Devlet-i aliyye’de sadâkat ve istikâmeti ke’ş-şems fî-râbi‘-atü’n-nehâr bedîdâr ve cevdet-i kariha ve meleke-i râsihası mümeyyiz-i
t hüsn ü kubh-ı ahvâl ve âsâr olmağla bu makûle zevât-ı müteşahhısânm
| menâsıb-ı cesîme-i Devlet-i aliyye’de müstahdem olmaları bâ‘is-i teshil ve
। tehvîn-i masâlih-i ibâd ve mûcib-i füzûnî-i şevk-i erbâb-ı haysiyyet ve isti‘-
j dâd olduğuna binâen şehr-i mezkûrun yirmibeşinci günü mîr-i mûmâ-ileyhe
। çavuş-başılık hil‘ati iksâ ve pâye-i kadr ü rif‘ati i‘lâ olunup münhal olan Ter-
| sâne-i âmire emâneti şehremini  olan Mehmed Bey’e ve şehremâneti
J Kâmil Paşa-zâde Hakkı Mehmed Bey-efendi’ye tevcih olunup Bostancı başı
| Hüseyin Ağa’nın dahi hilâf-ı rızâ ba‘zı hareketi rû-nümâ olduğuna binâen
| yevm-i mezkûrda ma‘zûl ve haseki ağa bostancı başılık ile nâil-i e‘azz-ı
| me’mûl oldu. Ma‘zûl-i mûmâ-ileyh bostancı başılık gibi bir hizmet-i azîme-
| den munfasıl ve kurb-i pâdişâhîden zâil olup ahâd-ı nâs misillû merâtib-i
| Devlet-i aliyyeden âyis ve mahrûm olması mugâyir-i şîme-i mülûkâne ol-
| makdan nâşî derhâl mûmâ-ileyhe kapucu-başıhk ihsân ve nihâl-i zâbil-i
। âmâli âbyârî-i inayet ile reyyân kılındı
I
t Fevt-i emîn-i Matbah
t Dergâh-ı âlî kapucu başılarından Matbah-ı âmire emini ve Beyhan
î Sultan kethüdâsı Arkıd-oğlu Elhac Mehmed Ağa dârü’z-ziyâfe ezelden
J hissesine isâbet eden rızk-ı mu'înini itmâm ve ikbâl ve şehr-i mezkûrun
j yirmisekizinci salı günü dâr-ı bekaya irtihâl edüp zikr olunan Matbah-ı

1 âmire emâneti Dergâh-ı âlî kapucu başılarından olup her hizmete elyak
f ve her vaz‘ı mizâc-ı vakte evfak olan kapucu kethüdâsı Yusuf Ağa’ya
! tevcih ve inâyet ve sultân kethüdâhğiyle dahi Dergâh-ı âlî kapucu başı-
| larından olup el-yevm vekîl-i hâzin-i sadâret-penâhî olan Elhac Sâlih Ağa
[ memnûn-ı lûtf u mürüvvet kılındı.
Tertîb-i asâkir be-cânib-i Çıldır
Dağıstan asâkirinin bundan akdem Tiflis Eyâletine hücûmları Tiflis hâniyle müttefik olan Moskovlu’ya mûn'akis olup vukü‘ât-ı mezkûreyi ser-hadlerde olan vulât-ı Devlet-i aliyye’nin müsâmaha  ve tahriklerine hami ile Tiflis’e top ve asker tertîb eylediklerini bu defa Çıldır vâlisi tahrîr eylediğinden gayri Françe Devleti’nin Petreburk’da mukîm olan elçisinden der-i devlet-medârda mütemekkin olan elçisine bu hilâlde vürûd eden kâğıdda elçi-i mersûm Moskovlunun Tiflis’e top ve asker gönderdiklerini hiss edüp derhâl baş vekîl ile mülâkât ve Devlet-i aliyye ile musâlaha üzere iken Tiflis tarafına irsâl-i asâkir ve mühimmât lâ-mehâle mûcib-i muhârebe ve mu'âdât olacağını tezkîr ve keşf-i mâfi'z-zamîr eyledikde madde-i mez-kûreyi baş vekil elçi-i mersûmdan ihfâ ve ol makûle tertîbâtın adem-i sıhhatini imâ edüp Françe Devleti öteden berû Devlet-i aliyye’nin hayırhahı olmakdan nâşî Moskovlu bu makûle serâir-i hâllerini ve bâ-husûs devlet-i ebed-müddet hakkında ızmâr etdikleri keyd ü meranetlerini Françaludan ketm eyleyecekleri zâhir olduğundan gayri dâimâ izhâr-ı sanâyi‘-i hiyel âdetleri ve ihfâr-ı ahd ü mîsâk muktezâ-yi cibiliyyetleri olup mekr ü keyd-lerinden adem-i gaflet ve vaktiyle iktizâ eden mahallere sevk-i asâkir ve nakl-i zehâir şerîta-i hazm ü ihtiyata ri'âyet kabilinden olmağla derhâl Çıldır vâlisine ve ol-havâlide olan aşâir ve kabâile ve bâ-husûs Erzurum vâ-lisine evâmir-i aliyye ısdâr ve Çıldır vâlisi eyâlet-i mezkûreden dört bin mikdârı asker tertib edüp hâzır ve âmâde bulunması emr û fermân ve Erzurum vâlisi dahi her an hareket-i a'dâya nigerân olup memâlik-i mah-rûse-i mülûkâneye tahattî vukû‘unda  Erzurum’dan hareket ve me’mûrlarm cümlesiyle muhâbere eyleyerek bi’l-ittifâk def‘-i mazarrat-ı a‘dâya gayret eylemesi, tarafına sâdır olan emr-i âlîde zikr ü beyân olunduğundan gayri Faş ve Batum karalarını dahi muhâfaza muktezâ-yi vakt ü hâlden olup binâberîn hâlâ Kastamonu mütesellimi olan Altı-kulaç-zâde beş yüz nefer piyâde ile Batum kafasını muhâfazaya müte'ahhid olduğu hâlde avâtıf-ı aliyyeden mûmâ-ileyhe kapucu başılık ihsân olunacağı me’âlinde kapudan-ı deryâ Vezir Gazi Haşan Paşa hazretleri tarafından mûmâ-ileyhe hassaten tahrîrât gönderildiği ve Faş kafasını muhâfaza içün Trabzon havâ-lisinden beş yüz nefer piyâde techîz olunup lede’l-iktizâ asâkire verilmek içün bundan akdem cem' olunan zahireden ma'adâ bu defa dahi bir mikdâr zahire tertib ve mecma‘ asâkir tesrîb ve ol havâlide vâki* olan kılâ‘ nefe-râtmın bir senelik mevâcibleri nakd hükmünde olan Erzurum gümrüğü mâlinden ihâle ve neferât-ı mezkûrenin müzâyaka ve zaruretleri nev'ama ref' ve izâle olundu.
