Firâr-ı Küçük Ali-zâde
Şakî-i merküm öteden berû bagy u tuğyân ile meşhûr ve ba‘zı rüsû-mât-ı cedide ihtirâ‘iyle ebnâ-i sebili cadde-i pâdişâhîden mehcûr eylediğinden gayri mütemekkin olduğu mahall tarîk-i hüccâcda vâki* olup iyâb u ze-hâblarında nefâis-i mâllarına bilâ-teklîf vaz‘-ı yed ve şahs-ı vâhidde vücûd-ı kuvvet redd olmadığından insâfı kadar nehb ü gasba tasaddî ve zâirân-ı ha-rem-i Hüdâya envâ* cevr ü ta'addî edüp ihtilâl-i tarîk mülâhazalariyle te’dîb ve gûşmâli her mevsimde ukde-i te’hîre dûçâr ve hakkmda rıfk u müdârâ mu'âmelesi ihtiyâr olunur idi. Ancak şakî-i merkümun habaset ve mel‘aneti  derece-i nihayete vâsıl ve havf-ı siyâset-i pâdişâhî bi’l-külliyye kalbinden zail olup ser-i felâket-zedesine etrâf ve eknâfda olan lusûs ve evbâş tecemmu' ve tehazzüb ve ol havâlide vâki1 olan emvâl-i vakf ve mîrîyi maz-bût-ı dest-i tagallüb eylediği vâsıl-ı sâmi‘a-i şehriyârî ve mûcib-i gazab-ı tâcdârî olup izâle-i vücûd-ı bî-sûduna irâde-i kâtı'a cereyân ve Haleb vâlisi ve Daldaban-zâde ve Adana mütesellimi taraf taraf şakî-i merkumun üzerine varup cem'iyyetini perîşân ve mutahassın olduğu kafasını hâk ile yek-sân etmek babında her birine başka başka eğerçi ısdâr-ı fermân olunmuşidi. Ancak şaki-i merkümun mütemekkin olduğu mahalle gelince tarafeynde su-gûr-ı sa‘betü’l-mesâlik vâki' ve mukaddemâ tarafından vaz' olunan tüfeng-endâzlar hücûm-ı asker-i sultanîye mâni' olacakları ma'lûm olduğundan ikişer üçer sâ'at ba'd ile tarafeyn mutârede ve muhâvere üzere olup bu takrîb ile şakî-i merkumun istîsâli müte'essir olduğundan gayri me’mûrlar arasına dahi eski âdet olan nifak u şikâk düşüp taraf taraf si'âyet ile yekdiğeri it-hâm ve ifâte-i evkât u eyyâm eyledikleri tahakkuk etdikde ittihâd ve ittifâk ile mezbûrun istîsâline ibtidâr ve teshîl-i maslahat irâdesiyle Donanma-yi hümâyûn’dan iki kıt'a sefîne ve Maraş beylerbeyisi dahi me’mûr kılınup bundan sonra özr ü bahâneleri mesmû' olmayacağı tekrâr iş'âr olmağla zikr olunan me’mûrlar dâr-ı kuvveti bâzûya  getürüp üç koldan hücûm ve cümleden evvel Daldaban-zâde dağ yolundan yetişüp cüz’î muhârebeden sonra şakî-i merkum firâr ve terk-i kâr u bâr edüp kal‘a-i pâdişâhîyi zabt u teshir ve mütehassin olduğu kullesini ihrâk ve tescîr eylediğini beyân ile Haleb vâlisinin şimdilik Payas’da meksini tasvîb ve kendüsü bi’n-nefs şakî-i merkümu ta'kîb ve her ne mahalde bulunur ise cezâsını tertîb etmek vâdi-lerinde irâde-i Devlet-i aliyye’yi teftiş ve tenkîb etmekle hizmeti mebrûr ve taraf-ı sadr-ı âzamiden nâil-i ferve-i semmûr olup kezâlik Haleb vâlisine dahi bir sevb semmûr irsâl ve şakî-i merkümun gailesi ber-taraf oluncaya dek Payas’da ikâmet ve ol havâlinin nizâmına bezl-i cell-i miknet etmesi bâbmda tarafına hitaben ısdâr-ı misâl-i lâzımü’l-imtisâl olunup Daldaban-zâde’nin dahi tıbk-ı tahrîri üzere hareketine ve sefinelerin Donanma-yi hümâyûn’a avd ve iltihâkına irâde ta'alluk eylediğinden gayri Payas ve Korkud-kulağı ve Üzeyir ve şâir mahûf ve muhâtara olan mahalleri fî-mâ-ba‘d muhâfaza lâzım olmağla şecâ'at ve cesâretine ibtinâ bundan akdem silk-i mîrimîrâna idhâl olunan İbrâhim Paşa zikr olunan emâkinden hâsıl olan mâl-i vakf ve şâir mu'ayyenâtı vakt ü zamâniyle ashâbına teslim ve edâ etmek şartiyle ol hâvâliye muhâfız ta'yîn olundu.
