Kati-i sarrâf-ı Darbhâne
Dârü’d-darb-ı âmire’de sarraf olan Bedros nâm zımmî halik olan sar-râf İstefa’nın hizmetkârı olup îcâd-ı ebâtıl ve tezvirde bî-adîl ve ihtirâ' mek-rûhiyle de sânî-i azâzîl olduğuna binâen hâlik-i mersûme takarrüb ve giderek umûr-ı darbhâneyi hod-be-hod rü’yete mükibb olduğundan gayri o hilâlde darbhâne emini bulunan Sıdkı Mustafa Efendi merhûmu ba'zı evzâ-ı ebleh-firib ile tahdî' ve müteveffâ-yi mûmâ-ileyh dahi kâr-güzârlığmı ba‘zı mahallere işâ'e ile dâire-i şöhretini tevsi' etmişidi. Bir müddet bu hâl-i keyd-me’âl ile iştigâl ve çok geçmeden bi’l-istiklâl darbhâne sarraflığını istihsâl edüp ümenâ ve şâir hademeyi birer takrîb ihâfe ve tarafına imâle ve anlar dahi cemi' seyyi'âtını ketm ile hakkında icrâ-yi hüsn-i mu'âmele ederler idi. Bu keyfiyyet ile  kuvve-i istidrâciyyesi yevmen fe-yevmen müşted ve vazifesinden hâriç ba'zı umûra itâle-i yed eylediğinden gayri sunûf-ı re'âyâ-nın benîn ü benâtına tasallut ile hetk-i perde-i ırz u nâmûs ve bu bâbda hevâsma muhâlif olanların âbâ ve akrabâsmı birer veçhile giriftâr-ı kayd u mihnet ve bûs eylediğine kanâ'at etmeyüp kuvvet-i mâliyye ve ıtmâ‘ ile kale gelmeyecek mel'anet ve habaseti icrâ ve bâ-husûs vâkıf olabildiği se-râir-i Devlet-i aliyye’yi nâdân ve bedhâhlara ifşâ etdiği ve Tarabya’da olan yah’sının verâsında müceddeden kilise binâ ve derûnunu asnâm ve âvizeler ile emlâ eylediği refte refte mesmû‘-ı pâdişâh-ı dil-âgâh olmağla mücerred himâyet-i dîn-i mübîn ve irâhe-i aceze ve mesâkîn niyyet-i sâdıkasiyle mesfûrun izâlesine irâde-i kâtı‘a-i mülûkâne ta'alluk edüp derhâl ahz ü habsine hatt-ı hümâyûn-ı mehâbet-rîz sudûr ve hesâbını rü’yet içün defter emini Haşan Efendi me’mûr olup ihdâs etdiği kilise dahi mübâşeret-i mehe-re-i bennâyân ile bir lahzada hâk ile yeksân ve şehr-i mezkûrun ondoku-zuncu salı günü Dîvân-ı hümâyûn nihayet bulduğu gibi ser-i menhûsu saray meydânında bürîde-i tıyg-ı berrân kılındı.
