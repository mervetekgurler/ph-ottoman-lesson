Azl-i kâtib-i kethüdâ-yi sadr-ı âli
Kethüda bey kâtibi olan Ömer Efendi işbu şehr-i mezkûrun dördüncü salı günü azl olunup hâcegân-ı dîvân-ı hümâyûndan olup bir müddetden be-rû baş halîfe olan Haşan Efendi kitabetle hurrem ve dil-şâd ve münhal olan baş halifelik ile Süngeri Ali Efendi’nin birâderi hâcegân-ı dîvân-ı hümâyûndan  İsmail Efendi’nin vîrân-hâne-i âmâli âbâd kılınup kâtib-i sâbı-kın beyne’n-nâs vaz‘-ı nâ-hemvâr ile şöhreti olmadığına binâen tatyîbi mat-lûb-i sadr-ı âlî-kadr olduğuna binâen yevm’-i mezkûrda mûmâ-ileyhe dahi Gelibolu baruthânesi nezâreti tevcih olundu.
Maktûlî-i Abdülbâki Paşa mîrimîrâıı-ı Musul ve tevcîh-i eyâlet-i Musul be-Ab-düleelîl-zâde Vezir Süleyman Paşa
Paşa-yi mûmâ-ileyhin Bağdad valisine sâbıkâ hizmeti olup bi-hase-bi’ta'alluk zümre-i mîrimîrâna idhâl olunmasını birkaç defa der-i devlet-medâra inhâ ve bast-ı yed-i rica edüp iltiması müsâ'adeye makrûn ve mû-mâ-ileyh iki tuğ ile memnûn kılmmişidi. Bir müddetden sonra Abdülcelîl-zâde’den Bağdad vâlisi şikâyet ve kutr-ı Irak’ı ecânibden istisgâ niyyeti ile sû’-i hâlini arz u işâret birle çırağ-ı hassı olan paşa-yi mûmâ-ileyhi Musul beylerbeyisi etmeğe hasr-ı matlab ve tahrîrât-ı peyderpey! irsaliyle irtikâb-ı tasdi* ve sû’-i edeb edüp ber-muktezâ-yi hâl ricâsına müsâ'ade birle paşa-yi mûmâ-ileyh makziyü’l-âmâl kılmmişidi. Musul’a gelüp ikâmet etdiği gibi celb-i mâl ve tanzîm-i hâl sevdâsma düşüp ahâliden gasb u nehb etdiğine adem-i kanâ'at ve ta*ayyün ve iştihârma illet olan şahsa dahi muhâlefet birle a‘mâl-i Bağdad’dan İmâdiye üzerine hareket etmekle ahâlî-i İmâdiye gafil bulunduklarından vâfir emvâl ve devâbblarını intihâb ve fukarâ ve zu'afâ-yı giriftâr-ı selâsil ve ıstırâb eylediği hâlde avdet ve o hilâlde ahâlî-i İmâ-diye’den hâzır  olmayanlar bu musibeti istimâ* ve derhâl ihtişâd ve içtimâ* ve paşa-yi mûmâ-ileyhe yetişüp istirdâd-ı mâl zımnında ifâde-i hâl etdiklerinde paşa-yi merkumun nâr-ı gazabı zebâne-keş-i işti‘âl ve der-ân sâ'at mübâşir-i harb ü kıtâl olup ahâli dahi def‘-i sâil sûretinde mukabele etmeleriyle esnâ-yi cengde paşa-yi mûmâ-ileyh maktûl ve hevâdârları men-kûb ve mahzûl olup ahâli-i İmâdiye emvâl-i mağsûbelerini tahsil birle vilâyetlerine avdet eyledikleri haberi Âsitâne-i sa*âdet’e vârid oldukda eyâlet-i Musul Kars muhâfızı olan Abdülcelîl-zâde Süleyman Paşa’ya ve Kars mu-hâfızhğı bundan akdem Payas ve Üzeyir’de ikâmeti menvî olan mîrimîrân-dan İbrâhim Paşa’ya tevcih olundu. Maktûl-i mûmâ-ileyhin an-asıl ahvâl ve etvârı mechûl ve devlet-i ebed-müddete cüz’î ve külli hizmeti sebkat etmediği ma‘lûm-1 erbâb-ı ukül olduğuna binâen gerek mîrimîrânlığı husû-sunda ve gerek Musul beylerbeyisi nasb olunmasında bi-hükm-i erbâbü’d-düvel mülhemûn-ı sûret-i imtinâ* rû-nümûn olup ancak Bağdad vâlisinin ib-râm ve ilhâhı matlab-ı mezbûrun vesîle-i is'âf ve incâhı olup paşa-yi merkum dahi erbâb-ı zulm ü i'tisâfdan olmağla bilâ-irâde tarafından zuhûr eden gadr ü ızrârm pâdâş ve cezâsmı az vakit içinde müşâhede ve nâ-kâm-ı ser-i felâket-zedesini bâlîn-i hişt-i merge nihâde eyledi. Bâbıâlî tarafından bu maddeye eğerçi vuküfumuz vech-i muharrer üzere olup ancak kâide-i müverrihin üzere bu madde sair ehl-i vuküfdan  ve bâ-husûs Âsitâne’de müsâfireten mukîm olan tüccâr-ı Musul’dan gereği gibi tefahhus olundukda bu veçhile bast-ı makâl ve ifâde-i hâl eylediler ki Abdülbâki Paşa Musul’a mutasarrıf olalıdan berû hâriç ve dâhil-i beldede haber aldığı eşkıyâyı ihâ-fe ve terhîb ve izâlesi lâzım gelen ehl-i zulm ü fesâdın cezâlarını tertîb edüp aceze-i re‘âyâ bu mülâbese ile sâyesinde müstezili-i emn ü refâh ve eyâdî-i mütetâvile-i bugât zamânında kasîr ü kütâh olup hattâ Musul’a dokuz sâ‘at mesâfede mütemekkin Yezîd taifesinden Dinâdi aşiretinin bu esnâlarda ta‘ad-dî ve tecâvüzlerini tahkik ve ebnâ-i sebilin emvâl ve eşyâlarmı gasb ile ta‘tîl-i tarîk eylediklerini tashih eylediğine binâen def‘-i mazarrat ve hasâretlerine niyyet ve Musul askerini ma‘iyyetine celb ile yerinden hareket etdiğini leyi ü nehâr intizâr-ı fırsat ile îkâ‘-ı ihtilâle müteheyyi Abdülcelîl-zâde tarafdar-ları hiss edüp derhâl aşîret-i mezkûreye kaziyyeyi ihbâr ve fırsat buldukları hâlde paşa-yi merkumun i‘dâmını ta'lîm ve ihtar etmeleriyle zikr olunan aşiret dahi cengâverlerin mevâki‘-i gayr-i ma'lûmede istitâr ve emvâl ve eş-yâlarm alâ-hâliha terk ile izhâr-ı sûret firâr eyledikleri anda paşa-yi mû-mâ-ileyh kudüm ve aşîret-i mezkûrenin mütemekkin oldukları mahalle hücum edüp askerden halveti havfdan firâra hami ile yağma-gerân-ı askere i‘tâ-yi ruhsat ve tekmîl-i maslahat akabinde avdet ve mahall-i mu‘ârekede iki sâ‘at ba‘îd olan mevki‘de vaz‘-ı visâde-i istirâhat etdikde aşîret-i mer-kûmenin der-kemîn olan cengâverleri taraf taraf bedîdâr ve hamalât-ı pey-derpeye ibtidâr etmeleriyle berû tarafda  mâl-i ganâim ile meşgül olan asker-i bî-gayret vâkıf-ı keyfiyyet oldukları gibi her biri bir semte firâr ve paşa-yi nâmdâr hezîmetden âr edüp mahall-i mu‘ârakede pâydâr ve celâdet-i kâmilesin izhâr edüp tâife-i Yezîd mütekessir ve gayr-i adîd olduklarına binâen paşayı şehîd ve birâderi Abdurrahman Ağa’yı ve altmış kadar etbâ'mı nâ-bedîd eylediler.
