Sâniha-i mübeşşire
Kudûmiyye nâmiyle Rumeli vâlileri iki yüz elli kise mikdârı meblağ eyâlet-i mezkûreye tarh u taksim ve bahâne-cû-yi celb ü nehb olan kudât ve a‘yân dahi bu sebeb-i mûcibü’l-gazab ile matlûbun mislini nefislerine tahsis ve tanzim ve bu tertîb-i acîb ile her vâli Rumeli eyâletine müstevli ol-dukda fukarâ-yi memleket ve kuttân-i vilâyet beşyüz kise tecrîm olunduklarına binâen hâlleri tebâh ve dâmen-i refâh u ayşleri kûtâh olduğunu Muh-sin-zâde merhûma Ordu-yi hümâyûn’da ba‘zı hayırhâhlar ihbâr ve
1^‘V ast mefhûmunca mutabık olan kudûmiyye-i mezkûrenin men' ü ref‘i mukabelesinde nasr-ı azize dîde-küşâ-yi intizâr olmak husûsları ihtar olun-dukda  merhûm-ı müşârün-ileyh bu nasîhat-i nâfi'ayı bilâ-tereddüd mengûş-i gûş kabûl eyleyerek kudûmiyyenin defiyle takayyüd ve hattâ o mevsimde Rumeli vâlisi bulunan Müderris Osman Paşa ızhâr-ı sûret-i dü-rüştî ve ta‘annüd edüp zîr-i kelîm-i hafâdan nakd-gîrân-ı asra arz-ı hutâm ve zulmiyye-i mezkûrenin baka ve devamını iltizâm etmişiken berû tarafda olan sebât ve tecellüd takribi ile sa‘y ü ihtimâmı gayr-i müfîd ve zâhiren ve bâtınen vücûda gelen ameli ibtâl ve terdîd olunarak zikr olunan eser-i hayr-ı cedîd fi‘le gelüp der-akab Silistre fütuhatı gibi bir feth-i azîzü’l-misl ile ısâ-be-i müslimîn nâil-i sürûr-ı etemm ve zu‘afâ-yi nâsdan izâle olunan zulm-i sarihin zuhûr-ı hüsn-i mücâzâtı meşhûd-ı ahass u e‘amm olup bi-avnihi süb-hânehu ve te'âlâ bu ma‘âdin-i muhdesenin ref'iyle dahi etrâf u eknâfda ser-ber-âverde-i bagy ü şaka olan zaleme ve cebâbirenin kesr-i savlet ve mazarratları ve bâ-husûs pîrâmen-güzâr-ı gülzâr-ı saltanat olan hâr-zâr-ı a'dânın tşi‘a-i süyûf-ı müslimîn ile sûziş-pezîr-i in‘idâm ve izmihlâl olmaları eltâf-ı ınesbûke-i ilâhiyyeye nazaran bir emr-i muntazarü’z-zuhûrdur.
