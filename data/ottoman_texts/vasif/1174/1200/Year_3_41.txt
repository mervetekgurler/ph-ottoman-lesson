tbkâ-yi ser-gulam-bâki
Doksandokuz tevcîhâtından tütün gümrükçüsü Mehmed Emin Ağa baş-bâki kulluğu mansıbını istid‘â edüp hücûm-ı zu‘afâ-yi ricâl mülâbesesiyle hu-sûl-i matlabı müte‘assir olup uhdesinde olan hidemât-ı nâfi‘a ile iktifâ etmesi husûsu ba'zı hayır-hâhân-ı devlet taraflarından gûş-i hûşuna ilkâ olun-dukda beyne’n-nâs kader-i müşterek bulunan hubb-ı câh ve riyâsetden fâriğ olamayup bu dâ-i asîrü’d-devânm ilâcını şerbet-i dînâra  havale ve mansıb-ı mezkûr tarafına tevcîh olunduğu takdirde câize-i mu'ayyeneden başka taraf-ı mîrîye yedi bin beş yüz guruş edasını mukavele etmekle hu-sûl-i nef‘-i mîrî bâ‘is-i teysîr-i mâfı'z-zamîri olup ber-vech-i muharrer sene-i mezkûre tevcîhâtmda mansıb-ı mezkûr muvakkaten mûmâ-ileyhe tevcîh olunup müte‘ahhid olduğu meblağ Hazîne-i âmire’ye teslim etdirilmişidi. Man-sıb-ı mezkûrun zamân-ı zabtı evâil-i Receb-i şerîfde olup mecî-i vakt takribiyle bir-iki gün mukaddemce zabt-ı mansıbı istîzân etdikde mir’at-i ümidinde sûret-i müsâ'ade cilveger ve zabtı günü alâ-mâcera’l-âde defterdar efendiye rehber olup hazîneye îsâl akabinde Bâbıâlî’den da'vet ve kethüdâ bey tarafından ma‘zûliyyeti ifâde ve başbâki kulluğu sabıka mutasarrıfı olan Halîl Ağa’ya ibkâ ve i‘âde olundu. Devlet-i ebed-müddetde tabi‘at ve is-ti‘dâd-ı mahz ile kesb olunan merâtib erbâbına müstelzim-i envâ‘-ı fevâid ve me’ârib olup esbâb-ı ma'lûme ve berâtıl-i mektûme ile tahsîl-i menâsı-ba nakdîne nisâr-ı ihtimâm olanların ehliyyet ve istihkakları mütehakikü’s-sübût olsa dahi semere-i mansıblarını müşahededen âyis ve mahrûm olacakları hezâr-bâr tecrübet-güzâr-ı ashâb-ı ihtiyardır.
