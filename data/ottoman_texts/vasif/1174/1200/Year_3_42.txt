Bergandi-i Ali Reis
Garb ocaklariyle Venediklü beyninde bundan akdem tekevvün eden mücâdele ve nizâ‘ mahall be-mahall istimâ1 olunduğuna binâen Ülgün-Bar kapudanlarmdan Ali Reis nâm kimesne dahi vâkıf-ı keyfiyyet öteden berû müntehiz-i fırsat olup ol tarafda Trablus-Garb ocaklarına i‘ânet etdikde Devlet-i aliyye ile el-yevm musâlaha üzere olan Venediklü’nün dahi sefinelerine îsâl-i hasâret eylemeleriyle sevâhil-i islâmiyyede levâzımını tertîb ve Antal-
ya câniblerinde Venediklü’nün tüccâr sefinelerinden birine tesadüf edüp derhâl bünyân-ı silm-i muzâfâtı tahrîb ve sefîne-i merkümeyi ta‘kîb ederek ahz eylediğinden gayri derûn-ı sefinede olan emvâli nehb ü gâret ve hareket-i fazi'ası münteşir olmamak içün derûn-t sefinede bulunan Venediklü’yü ve sefineyi gark eylediği mesmû1 ve müste’min taifesinin sefinelerine eyyâm-ı muhâdenede ta'arruz vuku* ve bu makûle muta'arrızların icrâ-yi zecrleri emr-i meşrû1 olduğuna binâen derhâl Kapudan-ı Derya Vezir Gazi Haşan Paşa tarafından merkûmun ahz ve mukayyeden Asitâne’ye îsâliyçün Dâ-mân kapudan ta‘yîn ve merküm Ali Reis Devlet-i aliyye tarafından üzerine sefine ile bir kapudan me’mûr olduğunu hiss eyledikde pâ-fişurde-i mecâl-i sebât ve temkin olarak firâr ve müsâ‘ade-i rüzgâr ile mersâ-yi Tunus’a vaz‘-t lenger-i istikrar ve Dâmân kapudan emr-i ta'kıbde eğerçi sarf-ı [tâb] ü te-vân edüp ancak miyânelerinde olan bu‘d mesâfe adem-i lühûka illet ve fi-rârî-i mezkûre bâ‘is-i selâmet olup pençe-i ukâbdan halâs bulmuş sa‘ve-i zelil gibi Tunus murâbıtına dahil düşüp dehâlet ve istîmânı hasebiyle ocaklar tarafından yalnız bakâ-yi nefsi şefâ'at olunmağla râkib olduğu bergan-disi Dâmân kapudana teslim ve mersâ-yi Tersâne-i âmire’ye vusûl ile lâzı-me-i siyâset tetmîm olundu.
