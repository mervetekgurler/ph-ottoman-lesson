Nefy-i ser-etibbâ-yi sabık be-Tâif ve Kasım Efendi be-Cidde
Bundan akdem Gelibolu’ya nefy ü iclâ olunan hekim-başı sâbık Hay-rullah Efendi mahall-i mezkûrda ber-vech-i sükûnet ikâmet etmeyüp hilâf-ı rızâ ba‘zı harekete îctirâ etdiği mesmû‘ olmakdan nâşî bilâd-ı ba'îdeye tağ-rîbi iktizâ ve şeref-yâfte-i sudûr olan hatt-ı hümâyûn mucibince  mû-mâ-ileyh Tâif’e iclâ ve mevâlî ve kuzâta kapu kethüdâlık takribi ile duhûl edüp muhrib-i bilâd ve bâis-i zulm ü fesâd olan Kasım Efendi dahi Cidde’ye bi-tarîki’n-nefy isrâ olundu. Hekim-başı-i sâbıkın Tâif’e teb‘îd olunması evâ-nında âb-ı çeşm-i fukarâ ve ah u enîn-i zu'afâ ile içtimâ1 eden mâldan meb-nî hânesinin muhterik olması isâbet-i ayni’l-kemâle mahmûl ve bâ-husûs kırk sene müddet zarfında kesb ve tahsili resm-i âdi olan merâtib-i ilmiy-yeyi tafarât-ı nizâmiyye ile bilâ-mâni‘ ve âik kat1 etmesi fukarâ-yi tarîkin inkisârına ve bu makûle nevâib-i kevniye ve varatât-ı zamâniyyeye giriftar olmasına sebeb gayr-i mechûl olduğundan gayri çârtâk-ı iltifât-ı mülûkâne-den sâkıt olanların bi-takdîri’l-lahi te‘âlâ umûrları yevmen fe-yevmen ber aks ve tâli‘-i mes'ûdları nahs ola-geldiği dahi mücerrebân-ı ahvâl-i rüzgâra azhar mine’ş-şemsdir.
