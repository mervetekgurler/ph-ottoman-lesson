Zuhûr-ı harîk der-Galata
îşbuşehr-i Recebin onbirinci isneyn gecesi Galata’da harik zuhûr edüp itfâsiyçün bilcümle ocaklu tahaşşüd ve mahall be-mahall tulumbalar ile tes-kîn-i nâre takayyüd eyledikleri esnâda sadrıazam hazretleri kemâl-i gayret ve ikdâmlarmdan nâşî âteşe karîb bir hâne-i mütezelzilü’l-erkânm tabaka-i ulyâsma su‘ûd ve her şahsa bezl-i nuküd-ı nâ-ma‘dûd eyler iken izdihâm-ı nâse adem-i tahammül ile hâne-i mezkûre münhedim ve tabaka-i süfelâsın-da bulunan vâfir kimesne mecrûh ve mün‘adim olduğundan başka sadrıazam hazretlerinin dahi mahall-i mezkûrdan sükûtları vücûd-ı âsafânelerine had-şe-resân olup ba‘zı uzûvları âzürde ve vikâye-i hayrü’l-hâfızîn ile zarar-ı  külliden mahfûz ve âsûde oldular. Bostancı-başı dahi bu musîbetden hisse-yâb ve renciş-i vücûd ile dil-teng-i ıztırâb olup âteş-i cevvale dahi üç sâ‘at kadar mümtedd oldukdan sonra mededkârî-i reşâşe-i sehâb-ı fazl-ı Bâ-rî ile muntafî ve sâkin ve ol-havâlide bulunan fukarâ ve zu‘afâ bu beliyye-i sâriyeden sâlim ve amîn oldular.
