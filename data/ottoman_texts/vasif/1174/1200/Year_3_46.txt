Azl ü nasb-ı Defterdâr-ı şıkk-ı evvel
Defterdâr-ı şıkk-ı evvel olan Süleyman Efendi ünfüvân-ı şebâbmdan berü umûr-ı mâliyyede nesâr-ı nakd-i ömr eyleyerek tahsîl-i ta‘ayyün ve iştihar ve bâ‘is-i rû-sefîdî-i dâreyn olan salâh-ı hâl ü iffet ile mahbûb-ı kulûb-ı sigar u kibâr olduğuna binâen bundan akdem bi-hasebi’l-kâbiliyye ve’l-is. ti‘dâd mesned-i bülend-i defterîye is‘âd olunmuşidi. Efendi-i mûmâ-ileyh bir sene mikdârı dahi ü harc-ı Devlet-i aliyye’yi alâ-mâ-yusâ‘uduhi’l-vakt idâre ve rü’yet ve beytü’l-mâl-i müslîmîni tetâvül-i eydî haveneden hıfz u siyânet edüp ancak bu esnâda masârifât-ı mühimmede kesret ve kısteyn mevâci-binde noksâniyyet olup cebr-i noksân  ve izâle-i zarûret-i vakt ü za-mân efkâriyle muztarib ve bu derdin çâresini bulmağa mükibb iken me-vâcib-i nâkısayı min-gayr-i ta'vîz tekmil ve muzâyaka-i mîrîyeyi ba‘zı ta-sarrufât-ı akliyye ile mehmâ-emken vüs‘ate tahvil sûretini defter emini Haşan Efendi ta'ahhüd ve fi’l-hakîka efendî-i mûmâ-ileyh mukaddemâ iki defa dahi mesned-i defterdârîye tevessüd edüp her defasında birer güne eshâm ihdâsiyle tevsî‘-i vâridâta sebeb-i müstakil ve tanzim etdiği eshâmdan vâfir mebâliğ husûliyle fi’l-cümle müzâyaka-i mîriyye mündefi' ve zail olduğundan gayri an-asıl şiddet-i sekime ve savlet ash âbından olup tahsîl-i mâlda mahareti müsellem ve beyne’n-nâs debdebe ve mehabeti ber-vech-i etemm olmağ-la ta‘ahhüdüne binâen işbu şehr-i Recebül-ferdin onuncu isneyn günü defterdarlık mansıbı ile sâlisen mâlik-i nisâb-ı sürür ve münhal olan defter emâneti ile Lâlelili Mustafa Efendi hâiz-i rehîne-i hubûr oldu,
