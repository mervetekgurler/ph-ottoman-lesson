Zikr-i nizâm-ı tercümânân-ı düvel
Âsitâne-i sa‘âdet ve memâlik-i mahrûsede mütemekkin olan elçiyân ve konsolosların bâ-berevât-ı aliyye ma‘dûd ve mu‘ayyen tercümânları olup dâimâ taraflarında ikâmet ve hizmet-i lâzımelerinden gayri umûra adem-i mübâşeretleri şurût-ı mu‘âhededen iken bir müddetden berû re‘âyâ-yi Dev-let-i aliyye’nin ağniyâ ve akviyâsından ba‘zı fesâd-pîşeler elçiyân-ı düvele intisâb ve kuvvet-i mâliyye ile tercümânhk mu‘âfiyetini iktisâb ve hâric-i Asitâne’de bulunan  konsoloslar dahi o maküleleri istishâb ile umûr-larmı iltizâm ve bu mülâbese ile zikr olunan eşhâsm her biri birer mahalde ârâm ve tegallüben umûr-ı beldeyi rü’yet ile re‘âyâ-yi za'îfetü’l-ahvâli ızrâr ve gûnâ-gûn mefsedet ve melanetlerin izhâr eylediklerine binâen nizâm-ı hâl-i re'âyâ muhtel ve belki mizâc-i mülk ü devlet mu‘tel olup te’kîd-i sâbı-ka-i şart ile bu keyfiyyet bir râbıta-i kaviyyeye rabt olunmadığı hâlde aktâr-ı bilâd-ı islâmiyyede yevmen fe-yevmen fesâd müzdâd olacağını hayır-hâhân-ı Devlet-i aliyye mülâhaza ve der-yâd etmeleriyle fî-mâ-ba‘d gerek Asitâne’de ve gerek şâir memâlik-i pâdişâhîde âsûde-nişîn-i emniyyet olan elçiyân ve konsolosların tercümânları umûr-ı belde ve re‘âyâya ta‘arruz etme-yüp bu def'a i‘tâ olunan mehl-i mu'ayyen zarfında elçiyân ve konsolosların bulundukları mahallere gelüp hizmet-i lâzımeleriyle iştigâl ve ba'zı a‘zâr-ı vâhiye ile izhâr-ı sûret-i butû’ ve te’ehhür eyledikleri hâlde hıfze’n-li’l-nizâm te’dîb ve gûşmâl olunacakları elçilere ifâde olunmak bâbında hatt-ı hümâyûn şeref-yâfte-i sudûr olmağla keyfiyyet-i mezkûre reisülküttâb efendi vâ-sıtasiyle tefhim olunup telâkki bi’l-kabûl etdiklerinden gayri lâzım gelenlere bu mazmunda mü’ekked mektûblar irsâl eylediler.
