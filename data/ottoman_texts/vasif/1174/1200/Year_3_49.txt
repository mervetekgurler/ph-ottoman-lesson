Tevcîh-i livâ-i Çirmen be-Mîr Şemseddin ber-vech-i te’yîd
Mîr-i mûmâ-ileyhe zikr olunan Çirmen sancağı mukaddemâ nân pâre mukabili ihsân olunup bir müddetden sonra yedinden nez‘ ve ber vech-i mansıb-ı âhara tevcih ve ref* olunmuşidi. Mîr-i mûmâ-ileyhin fi’l-asıl îrâd-ı tabî‘îsi olmayup medâr-ı ma‘âşı dahi ref olunduğundan fakr u fâkeye müb-telâ ve birkaç defa rikâb-ı kâm-yâb-ı mülûkâneye bâ-arz-ı hâl bess-i şekva etmekle hizmet-i sâbıkasına hürmet ve hâl-i perişanına merhamet zımnında şehr-i mezkûrun onaltıncı pazar günü Çirmen sancağı ber-vech-i te’yîd mûmâ-ileyhe tevcih ve ihsân olunup mutasarrıf-ı sâbıkı olan Muhtar Paşa-zâde Mehmed Paşa’ya Üsküb ve bir gün sonra Uzun Abdullah Paşa-zâde Abdullah Paşa’ya Kırşehri tevcih olundu.
