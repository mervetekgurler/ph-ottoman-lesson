Zikr-i hakikat-i ma‘den
Ma'lûm ola ki kütüb-i tevârîh fi’l-asl misâl-i hadâik-i envâ‘-ı ezhâr ve şakâik ile âlûde ve memlû ve tarh-ı dilkeş makamında olan ba‘zı suhuf-i neşât-bahşinden câ-be-câ âsâr-ı garibe ve sanâyi‘-i acibe makrû1 ve metlûv olmak dağdağa-fersâ-yi se’âmet ü melâl ve küşâyiş-dih-i tıbâ‘-ı müsteşrifân-ı ahvâl olup lâ-cerem hakîkat-i ma‘denî bi’l-istidrâd zikr ü beyân bu fenn-i celîle tevaggul edenlere reh-âverd ve armağan olmağla der-akab kütüb-i hikemiyyeye hayt-ı şu‘â‘-i nazarı medd  ve her birinin kelâmını ba‘-de’t-ta‘ab ve’l-kedd vecâzet-i elfâz ile hülâsa-i kabûl ve redd eyleyerek bir makâle-i bedi'a inşâ ve belki ulemâ-i Mukaddeme-i İbni Haldun'a, bir bahs-i cedîd imlâ ve ihdâ olundu. Erbâb-ı elbâba hafi ve müsterâb olmaya ki ma‘âdin-i seb'anın hakikatleri vâhid ve min-ciheti’l-a‘râz birbirlerine mü-tefâvit ve mütegâyir olduklarında uzemâ-yi hükemânın ekseri müttefik ve müttehid olmuşlardır. Fi’l-asıl rahrn-i ma'den olan ka‘r-ı arzda heyûlâ-yi ma‘deniyyet sûret-i kemâliyyesi olan zehebiyyet kesb etmek üzere tevellüd edüp mizâcına göre dühûr-ı mütetâvilede neşv ü nema bulur tekevvün etdiği bıkâ'ın i‘tidâl-i mizâc-ı ma'denîden inhirâfına göre harâret ve bürûdet ve rutübet ve yübûsetin ifrât ve tefriti hasebiyle zehebiyyet rütbesinden nâkıs kalup kurşun ve kalay ve bakır ve demir ve cıva ve gümüş sûretinde tekevvün eder. Kütüb-i hikemiyyenin cümlesinde hattâ Şerh-i Mevâkıj ve Şerh-i Makasıd’da tekevvün-i ma‘âdin mebhassi mahallinde bu ma'nâyı mufassalan tahrîr ve beyân etmişlerdir. Ma'âdin ahvâline muttali1 olan me-herenin an-ilm rivâyetleri ve arzdan ma‘âdin istihrâc eden üstâdların re’-ye’l-ayn müşâhede etdikleri hâlete müte'allik hikâyeleri dahi bu zümrenin kelâmını mü’eyyiddir. Tekvîn-i ma'dende olan tahkîk-i yakini budur ki tekevvün-i zeheb Hatt-ı üstüvâya karîb olan berr-i Habeş’e ve ol nevâhîde olan arâzî-i rimâliyede ziyâdedir. Ol ma'denden istihrâc olunan cevher tas-viye-i gasl ü tathîr ile pâk olur, ana tibr derler Mağâribe ve Zenâta tâcir-leri Fas meliki olan Mevlay İsmail diyârına ve diyâr-ı Mısriyyeye  götürüp bey‘ ederler, alanlar zevb edüp dârü’d-darbda sikkeler, bu ma‘-âdinin cevherinde gayri şey yoktur, kâl oldukda vâfir zeheb zuhûr eder, zîrâ madde-i ma'deniyyet olan buhârât-ı arziyyeye kemâl-i harâret müstevli olup adem-i nazc-ı fecâcet ve melâhatdan pâk etdiği gibi edhine-i âkideyi dahi humûzat ve harâketden ta‘mı tiz olan şey’i ve sebeb-i ihrâk ve ihtirâk olan dehânet-i kibrîtiyyeden ârî ve zâhir eder, pes madde-i heyûlâniyye a‘râz-ı nâkısadan mu‘arrâ ve ednâs-ı mevânî‘-i mu'avvikadan müberrâ cevf-i ma'dende müheyyâ olduğu gibi harâret-i garîziyye makamında olan envâr-ı tâbiha-i şemsiyye ile turaf-ı vâhibü’s-suverden ekmel-i suver-i nev‘iyye-i muntarikât mâ-fîhî za‘f ve rahvet olan sûret-i zehebiyyet tevellüd eder. Hind-i cedîd dedikleri Yeni Dünyâ ma‘denlerinde kezâlik zehebiyyeti gâlib böyle ma‘âdin bulunduğu sukâtdan mesmû'dur. Bu nev'e zâhir ve şedîdü’n-nazc ma'denlerde zuhûr eden cevherlerin bir vakiyyesinden yüz dirhem belki daha ziyâde zeheb-i hâlis hâsıl olur. Kusûru lâzıme-i tekvin ve âlet-i in‘ikâd ve zarf ve hâfız menzelesindedir. Zücâc gibi ve lâciverdi resâs-ı muhterik gibi ma‘den-i zâibin üzerine gelür. Zeheb-i hâlis nâr kuvvetiyle aşağı çöker, zîrâ nâr müşâbihâtı cem1 ve muhtelifâtı tefrik edicidir. Ammâ bu aktardan mühharif vâki1 olan ma'denlerin cevheri derece-i i‘tidâliyye-i harâretden tezâyüd ve tenâkus cihetiyle olan inhirâfına göre yâ adem-i nazc yâ şiddet-î ihtirâk sebebi ile gûnâ gûn tekevvün eder. Bürûdet-i mu'tedile müstevli olsa fudda olur. Bürûdet ve yübûset-i müfrita ile kurşun olur. Kesret-i rutûbet-i  dehîneye ihtirâk-ı harâret müstevli olsa nühâs olur. Ma‘-âdin-i şâire dahi bu makûle i'tidâle mugayir avârız-ı târiye sebebi ile türlü türlü sûrete girüp hadîd ve kalay ve cıva ve gayri ma‘âdin sûretleri zuhûr eder. Kâtib Çelebi merhûm der ki: Erzurum gümüşhânesinde fakir re’ye’l-ayn müşâhede etdim çıkan cevher-i hâlisin ibtidâ furunu ihrâkında cüz’-i türâbisi kışr gibi ayrılup hacer-i zücâcı gibi zenberekde kahır. Cüz’-i mun-tarik zâiben aşağı ocağa iner. Ol mutarık-i zâbı kâl âteşine korlar dühniyet-i âkıde-i fecce şem‘-i ahmer gibi eriyüp kursa-i matbûhanın vechine çıkar, mürdâsenc dedikleri kurşun olur. Ma‘den-i matbûh-ı hâlis aşağıda pâk kalur. Amma harâret-i ma'den kemâl-i i'tidâl üzere olmadığından bu kursa-i hâlisenin ekseri fuddadır. Ve akall-i kalîli zehebdir. Sonra tîzâbda fuddayı hail ederler. Zeheb-i hâlis rüsûb eder, bu sûretde üç türlü ma'den bir cev-her-i ma'denîde tekevvün etmiş olur. Nâr-ı kahir bunları mizâclarına göre tafsil etdi. Kemâl üzere nazc bulan cüz’î altun ve bir mikdâr hâm olan cüz’î fudda ve ziyâde hâm olan cüz’-i kesîri kurşun oldu. Yine ol havâlide ba‘zı ma'denlerde gümüş ve kurşun olur, hâm olmağla altun bulunmaz. Ba‘zı ma'denlerde sâfî kurşun olur, ziyâde hâm olmağla ne altun ve ne gümüş olur, i'tidâle karîb oldukça altunu ziyâde bulunur, ve dünyâda bir
altun ma‘deni yokdur ki anda kurşun bulunmaya zîrâ kurşun nutfe-i sâbıka-i filiziyyenin zarfı ve mürebbisi ve ma‘den-i bârizenin kışrı ve mümidd-i gıdâsı mesâbesindedir. Bakır ve hadîd ihtirâk-i  kibrîtiyyet ve yü-bûsetle muhteriklerdir, altun ve gümüş ma‘denlerinde bulunmazlar ve ma‘ân tekevvün etmezler. Ba'zı bakır ma'deninde nedret üzere zeheb bulunduğu nâdiren rivayet olunur.
İntihâ : Ammâ Belinas Sırr-ı halika nâm kitâbında redd ve men‘ eder, zeheb tekevvün eden ma'denin bakırı Kastamoni ve Giresun ve İspir ma'denleri bakırı gibi kibriti muhterika kerihü’r-râyiha esved ve müsevvid bakır değildir. Belki ol bakır sevâd ve zencâriyet kabûl etmez. Ünnâbî bir bakırdır ve bu bakır hâlis ahundan eşref ve a'lâdır. Hâlis firengî altunu potada zevb etdikde sebîkesinin vechine bir al reng ünnâbiye müşâbih humret gelür ki zergerler ana kızlık ta‘bîr ederler. Ya'ni henüz bu altuna bî-gâne ma'den karışmadı, bikrdir deyû kinâye ederler. Bu kırmızı renge lisân-ı hükemâda fırfır derler. Kaçan ki altun ma'deni nühâs ile mümtezic bulunsa ol nühâs böyle nühâsdır. Anın ise vukü‘u katı nâdirdir. Bu tahrîr olunan tafsilât maâdin-i seb‘anın hakikatleri vâhid ve a‘razları mütefâvitdir, diyen taifenin kelâmını musaddık ve re’ylerin mü’eyyiddir, ve bu zümrenin i‘tikâdı budur ki zeheb ve fudda cevf-i ma‘dende harâret-i tabi'iyye ile tekevvün etdiği gibi sınâ‘at-i hikemiyye ile dahi vücûda gelmek mümkindir derler. Esrâr-ı hikmete ve muhâkât-ı fi’l-i tabî'ate müte‘allik müdâvât ve tedbîrât ile ma‘den-i nâkısa ilâç olunmağla tekevvünde inhirâf-ı bıkâ‘ ârızasiyle târî olan illeti zâil olup sûret-i kemâliyyesi olan zeheb ve fudda derecesine bâ-liğ olur derler. Ve mübdi‘-i acâib-i mükevvenât ve sâni‘-i garâib-i müvelledât olan cenâb-ı Rabbü’l-erbâb  hazretlerinin hikmet-i kâmilesi zeheb ve fudda olmağla müsta'id madde-i tâhireyi ve anı tedbîr ve tekmil edici madde-i gaileyi ma'âdin beyninde alâ-ekmeli’l-vücûh halk ve îcâd etmişdir. Ve fi‘l-i tabi‘îye muhâkât ile nâr-ı unsurîde tedbîr edüp zamân-ı kalîlde ma‘den-i nâkısayı rütbe-i kemâle bâliğ etmek hikmetini dahi vahy ve ilhâm ile uzamâ-yi sâlifîne bildirmişdir. Ma‘âdin-i mütenevvi'a istihrâcmı tefhim etdiği gibi bu hikem-i hafiyyeyi dahi havass-ı ibâdına ta‘lîm etmişdir. Cemi1 hikem ve sanâyi‘in zübdesi ve hakâyık-ı ulûm u fünûnun güzidesi bu ilm-i şerif idüğünü iddi‘â ederler ve rümûz ve elgâz-ı evâil ve işârât ve tılısmât ve kinâyât-ı efâzıl-i cümle bu fenn-i celîl içün mevzû‘dur derler. Ve ebdân-ı hayvâniyede sınâ‘at-i tıbbiyye ile gûnâ-gûn tasarrufât olunup ârız olan envâ‘-ı emrâzı izâle ve eşyâ-yi nebâtiyyede felâhat-nâme kaidesi üzere aşılama ve terbiyye ve sanâyi‘-i garibe ile eşyâ-yi acîbe peydâ etmek ve ezhâr ve eşcâr ve meyveleri hâlden hâle nakl ve ihâle nice mümkin ise ecsâd-ı ma‘deniyyeden izâle-i araz ve nakısı rütbe-ı kemâle îsâl mümkindir derler. Ve dücâcenin harâret-i hazînesiyle beyzâdan diicâce peyda olmak fi‘l-i tabi‘î iken diyâr-ı Mısriyyede furunlarda nâr-ı zibl hararetiyle dücâce peydâ etdikleri fi‘l-i tabi'iyye müşâbih fi‘l-i sınâ‘î olduğu gibi ma'âdinde dahi fi‘l-i tabi‘î ile mütekevvin olan hacetin fi‘l-i sınâ'î ile vücûda gelmek kabildir deyû vücûh-ı adîde ile istişhâd ederler. Evveliyyât kitâblarında yazıldığı üzere ibtidâ ahcâr ve etribeyi  yakub filizât-ı ma‘deniyyeyi istihrâc etmek Cemşid’in sanâyi'inden ola. Ba‘zıları Efrîdun’a ve ba‘zılar îdris Aleyhi’s-selâm’a nisbet etmişlerdir. Amma hak budur ki ma‘âdin-i seb‘anın vücûdu vücûd-ı arz ile mevcûd olup dâimâ neşvünemâdadır, ve arzdan istihrâcı dahi Ebü’l-beşer vaktinde olmak iktizâ eder ve ba‘de’t-Tûfân Yafes bin Nuh ma'âdini istihrâc ve darb-ı sikke etdiği tevârîh-i kudemâda mastûrdur.
