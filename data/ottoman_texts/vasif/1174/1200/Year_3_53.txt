Vak‘a-i Payas ve ihsân-ı rütbe-i Mîrimîrânî be-mütesellim-i Adana
Küçük Ali-oğlu’nun bundan akdem Payas kasabasından firârı ve Kar-beyaz nâm mahalde karârı Daldaban-oğlu’nun sûret-i ta‘ahhüdü ve Haleb vâlisi Vezir Elhac Mustafa Paşa’nın Payas’da ikâmet ile izhâr-ı sebât ve tccellüdü güzâreş-pezîr-i hâme-i beyân olmuşidi. Bu esnâda Şam vâlisi Cezzâr Ahmed Paşa tarafından ba‘zı husûs ile Asitâne’ye vârid olan çukadar o havâliden mürûr eylediğine binâen ve lede’l-istintâk Payas’da olan askerin leferrukunu ve Küçük Ali oğlu’mm gelüp ke’l-evvel Payas’da ikâmetini takrir ve ihbâr ve derhâl bu keyfiyyet  kapudan paşa hazretlerine ifâde ve iş'âr ve mukaddemâ Payas’a ta'yîn ve tesyîr ve ba'dehû avk u te’hîr olunan sefineleri kemâkân teçhiz ve tertîb ve bir kadem akdem zikr valisi Vezir Timur Paşa şâir ta‘yîn olunanlar ile müttefikan Payas’a varup şâkî-i mezbûru istîsâl ve hüccâc-ı hidâyet-minhâcı semt-i selâmete îsâl etmeğe me’mûr olup takviye-i bâzâ-yi iktidân zımnında taraf-ı sadr-ı azamîden dört bin fındık altunu matiyye-i isti‘câle tahmil ve müşârün-ileyh tarafına tesbîl olunmuşidi. Ancak bu defa ol tarafdan vürûd eden tahrîrat ve isticlâb olunan havâdisât çukadâr-ı merkumun verdiği haberin ba‘zısım cerh ve ba‘-zısını te’yîd edüp tafsili bu ki şakî-i mezkûr ile Daldaban-oğlu beyninde fi’l-asıl habl-i karâbet münberim olmakdan nâşî Payas’dan firârını ba‘zı karâin-i hâliye ile rü’esâ-yi asker Daldaban-oğlu’nun ta'lîmine isnâd ve bir def'a mûmâ-ileyhin Kilis tarafından zahiresi gelür iken hilâl-i tarîkde der-kemîn-i fırsat olan âdemleri zahirenin bir mikdârmı ahz ü zabt etmiş bulunduklarından beyne’l-ecnâd âvâze-i i'ânet ve imdâd bâlâ-rev-i seb‘-i şidâd olmağla bu emr-i şâyi‘ vâki* ve gayr-i vâki' mûmâ-ileyhin rişte-i havfını müm-tedd ve bâhusûs Âsitâne-i sa'âdet’den vürûduna müterakkıb olduğu ecnâdın te’ehhürü kuvve-i vâhimesini müştedd edüp serkeşân-ı tavk-ı inkıyâd  kaideleri üzere bilâ-izn ü ruhsat Kilis cânibine avdet ve bu nâ-ber-câ hareket şâir me’mûrlara dahî sirâyet edüp ez-cümle Beylanh Abdurrahman Paşa askerini sefinelere vaz' ile leylen firâr ve hetk-i perde-i nâmûs u âr eylediği ve-zîr-i müşârün-ileyhin ma'lûmu oldukda gerek mûmâ-ileyhe gerek Daldaban-oğlu’na âdemler tesyîr ve avdetleri zımnında her ne kadar temhîd-i mukadde-mât etdiyse netîce-pezîr-i te’sîr olmayup nâçâr etbâ‘-ı mevcûdesiyle kasaba-i Payas’ı makarr ve zimâm-ı ihtiyarını teslîm-i dest-i kaza vü kader eyledi. Çünki vezîr-i müşârün-ileyhin başında yüz bayrakdan ziyâde asker-i muvazzaf olup zahire tedârükünün vech-i suhûleti dahi fi’l-asıl mûmâ-ileyhimâ-nın ve ikdâmlarına münhasır idi. Bu kerre mecma'-i askerden gaybetleri zahirenin inkıtâ'ına sebeb-i âdi ve bâkî askerin tezelzül-i ikdâmlarına bâ'is ve bâdî olup fî-mâ-ba‘d tedârük-i zahireden me’yûs ve nevmîd ve bu hâl ile ikâmet muhâlif-i re’y-i sedîd olduğunu mülâhaza birle derhâl Üzeyir beyi olan İmâm Ağa’yı üç yüz piyâde ile Payas muhafazasına ta'yîn ve lâzım gelen altı bin guruş ulûfelerini ber-vech-i pişin teslim edüp istikbâl-i hac ünvâ-niyle Adana’ya inân-tâb-ı isti'câl olduğu tahakkuk eylediğinden Timur Paşa tarafına gönderilen meblağın istirdâdı iktizâ ve müddet-i medîdeden berû sarf-ı nükûd ve vücûdiyle tâb ü tüvânı mefküd olan Haleb vâlisi müşârün-ileyh tarafına gönderilmesi ahrâ görülüp der akab bu iki  maslahatın tanzimi içün Asitâne’den ihrâc-ı berîd ve bir sevb-i semmûr zikr olunan atâyâya izâfe kılınarak ol havâlinin tasfiyesi ve hüccâc-ı bâ-ibtihâcın selâmetle imrâr olunmaları husûsu tenbîh ve te’kîd olunduğundan gayri mukaddema Uzun İbrâhim Paşa’ya tasmîm olunan Üzeyir ve Kurd-kulağı ve Payas muhâfazası el-yevm Adana mütesellimi olan Abdullah Bey’e bâ-rütbe-i mîrimîrânî tevcih olundu.
Sâniha: Daldaban-oğlu’nun ve Beylanlı Abdurrahman Paşa’nın sâbıka-i hâlleri zâhir ve an-asıl Devlet-i aliyye’ye itâ‘atleri an-samîmü’l-kalb olmadığından gûn be-gûn muhafaza-i nefs ile iştigâlleri meşhûr ve mütevâtir olup binâen-alâ-zâlik bu def1 a Küçük Ali-oğlu’nun gailesi ber-taraf oldukdan sonra nevbet kendülere gelmek mülâhazalarını der-yâd ve mecmâ* ecnâddan bir takrîb müfârakat ve infirâd ile lâne-i tâir-i fesâd olan vilâyetlerine bâl-efşân-ı isti‘câl olmağı bakâ-yi nefslerine akvâ-yi vesile add eylediklerinden birisi berren birisi bahren firâr ile tahkîk-i madde-i adem-i inkıyâd eylediler.
