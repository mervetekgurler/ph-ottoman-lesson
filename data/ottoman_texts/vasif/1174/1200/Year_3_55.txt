Nefy-i Kâdı-i Üsküdar
Rumeli ve Anadolu’da vâki1 olan kısmet-i askeriyye sadreyn-i muhte-remeyn hazerâtına müfavvaz ve kısmet-i mezkûre müşârün-ileyhimâ taraflarından cânibeynde vâki1 mevâlî ve hükkâma bedel-i mefrûz ve mukadder ile ihâle ve ba'zen cesîm kısmetler vukü‘unda mahsûs muharrer gönderdikleri dahi mesbûkü’l-misl olup binâen-alâ-zâlik bundan akdem kuds-i şerîfde hâlik olan neccâr Kosti nâm zımmînin temhir eylediği gibi Kuzguncuk’da olan hânesini dahi sadr-ı Anadolu temhir eyledikde Üsküdar kadısı Kebîrî-zâde izhâr-ı tayş ü hiffet edüp mührü fekk ve me’mûrları tard eylediğinden nıüşârün-ileyhe kısmeti tefrik ve bâ-işâret-i aliyye Üsküdar’a kassâm nasb etdirmekle icrâ-yi lâzıme-i terhîb ve tazyik etmişidi. Efendi-i mûmâ-ileyh müktesebi olan hakarete tahammül edemeyüp mahkemenin der ü dervâze-sin sedd ve ashâb-ı da‘vâyı ünf ü nahvetle redd eylediği sâmi‘a-i evliyâ-yi devleti kar‘ etmekle azl ü nefyine eğerçi karar verilüp ancak sinîn-i çendin-den berû nigeh-endâz-ı tahassür ve iştiyâk olduğu mansıbın nemâsından hır-mânı revâ görülmeyüp mansıbı niyâbete zabt ve hâsılatı tarafına verilmek üzere şehr-i mezkûrun beşinci cum‘a günü Bursa’ya nefy ile te’dîb olundu. 
