Katl-i Abdülgaffar Ağa mübâya‘acı-i Aydos
Mûmâ-ileyh an-asıl zümre-i kuzâtdan olup Karinâbâd’dan mutavattın ve refâhiyyet-i hâl ile beyne’l-ahâlî müte‘ayyin iken hubb-ı câh belâsiyle tağyîr-i terîke meyi ü rağbet ve bu ümniyyenin husulünü mevküf-ı vakt-i fırsat etmişidi. Silistre muhârebesi akabinde Balya boğazının tez elden mu-hâfazası lüzûmunu hiss etdiğine binâen ikiyüz elli nefer piyâde ile emr-i muhafazaya şitâb ve cânib-i mîrîye yirmi kese teslîm edeceğini işrâb ve mukabelede bilfi‘il kapucu başılık ile kâmyâb olmasını istid‘â ve Baht Giray Sultanı dahi dâmen-gîr-i şefâ'at ve ilticâ etmekle asker ve cihet-i diğer ile husûl-i nef‘-i mükerrer mukarrer olduğuna binâen mûmâ-ileyhe kapucu başı-hk ihsân olunup müte'ahhid olduğu askeri Karinâbâd kazasından taleb ile ahâliyi hân nâ hâh bedel i'tâsına mecbûr ve kendi bi‘n-nefs hânesinde ikâmet ile tertîb-i esbâb-ı râhat ve huzûr edüp bir müddetden sonra Aydos ve ol ha-vâliden dakik mübâya‘asına me’mûr olmağla cem‘ etdiği dakîki der-anbar etdikden sonra naklini istîzân ve nakl olunmadığı sûretde kesb-i merâret ile ekle salâhiyyeti olmayacağını beyân edüp tarafına haber-i şâfî varmadığından umûrunda mütelâşî ve havf-ı gazab-ı pâdişâhîden mütehâşî olmuşidi. Nâçâr bir def'a hakikat-i hâli ihbâr eyledikde daklk-i mezkûr peksimed tabh olunmak irâde ve tül-i zamân ile merâret ve sevâd kesb etdiğinden peksimed tabhına dahi el-vermeyeceğini ifâde etdikde ihzârına mübâşir ta'yîn olunup Asitâne-i sa‘âdet’e geldikde arz-ı merâma gereği gibi kudret-yâb olamayup eceli dahi hulûl etmiş bulunmağla işbu şehr-i mezkûrun onal-tıncı perşembe günün saray meydânında alâ-melei’-n-nâs cezâsı tertîb ve binâ-yi nâ-üstüvâr-ı ömrü tîşe-i kazâ ile tahrîb olundu. 
