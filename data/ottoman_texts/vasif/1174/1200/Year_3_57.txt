Zikr-i nîzâm-ı muhassıllık-ıHaieb ve esham şüden-i Gümrük
Haleb muhassıllığı öteden berû ummâl-i emvâle mahsûs olan menâ-sıbın güzidelerinden olduğuna binâen kırk-elli sene mukaddem ba'zı müte'-ayyin ve mâldâr kimesneler arz-ı ubûdiyyet-i bisyâr ve bezl-i dînâr-ı bî-şumâr ile muhassılhk-ı mezkûru tahsil ve az zamânda vâfir mâl cem* ve te’sîl eylediklerinden gayri her biri isti‘dâdât-ı zatiyyelerine göre esbâb-ı ihtişâm-larını tekmil ve giderek bu keyfiyyet ba'zısını vezârete ve ba'zısım mîri-mirânlığa takarrüb ve te’ehhül ve vüzerâdan Osman Paşa ve İsmail Paşa ve mîrimîrândan Ahmed Paşa muhassıllıkdan sâhib-i tuğ ve alem ve şöhret ü şanları beyne’l-ümem kenâr-ı alâ-alem olmuşidi. Muhassıllık-ı mezkûr bir müddet mürûrundan sonra asrın bî-insâf nakd-gîrleri vâsıtalariyle
XJ. kâlıblarına ifrâg olunup giderek nakd-i mağşûş gibi revac-dan mu‘attal ve ashâb-ı kadr u i‘tibâr nazarlarında köhne takvim misillû mensûhü’l-hükm ve’l-amel olup ağniyâ-yi nâs taleb ve tahsilinden müstağni ve âbî ve ashâb-ı iflâsın ba'zıları va‘d-i mü’eccel-i gayr-i akall ile hâhişger ve talibi olduklarından bi’z-zarûre smıf-ı âhir nâil-i maksad-ı mâfi’z-zamîr olurlar idi. Zikr olunan kavm-i müstahakü’l-levm müte‘ahhid oldukları bertil ve rüşveti serî’ü’l-husûl ve nakd hükmünde olan mâli gümrükden edâ ve fazlasını ba'zı müstelezât-ı arziyye ve müştehe yât-ı nefsiyyeye def' ile şâir emvâl-i mîriyyeyi bakâyâ nâmiyle terk ve ibkâ ve bu hayâl-i bed-me’âl mukaddeme-i hâlleri olan muhassılların ekseri  huzûr ve râhatdan beri olup meskenleri teng-nâ-yi mahbes ve pâdâş-i sû’-i sani'ları düşnâm ve nefrîn-i kesrü nâ-kes olduğundan gayri taraf-ı devlet-i ebed-müddetden tahsîl-i bakâyâ ünvâniyle beher sene birkaç kapucu-başı ve isti'câl zemininde müte'addid sadrıazam çukadarları müte'âkiben tisyâr ve rü’yet-i masraf-lariyçün câh u i'tibârlarına nazaran vaz' olunan yevmiyyeyi vilâyetli çeküp bu takrîb ile ahâlî-i Haleb her sene hayli masârife dûçâr ve mübâşirler dahi yevmiyye-i mu'ayyeneye tama'an makbûzları olan mâl-i mîrîyi istirbâh ile hâsıl olan intifâ'a iğtirâren Haleb’de ikâmeti ihtiyâr ve hattâ Vanh Selim Ağa nâmında bir kapucu başıyla yirmibeş sene mukaddem fakir Haleb’de tesâdüf etdim. Merkum âzâde-ser-i kayd-ı çirâ vü çun ve Haleb’de te’ehhül ile bisât-ârâ-yi ârâm ü sükûn olduğundan fazla müte'addid evlâd ile karîrü’l-ayn ve an-asıl Âsitâne’de zebûn-ı ser-pençe-i ashâb-ı duyûn iken hâsılât-ı âtiyyü’l-beyân ile tahfîf-i bâr-ı girân-ı deyn edüp müddet-i ikâmeti tefahhus olundukda onsekiz seneye karîb olduğun imâ ve Âsitâne’ye illet-i adem-i azimeti istiksâ olundukda menâsıb-ı devletde istihdâm olunmakdan me’yûs ve her sâl hizmete irsâl olunmayacağı mahsûs olduğundan Haleb’de yev-miyye nâmiyle ta'yîn olunan kırk guruşun bir mikdârını umûr-ı zarûriyyesine sarf u def' ve kusûrunu istirbâhdan hâsıl olan meblağa zam ve vaz' ile meş-gûl-i cem' ü iddihâr ve bu fâideyi Âsitâne’de mümkin olmadığını takrir ve ihbâr etmişidi.  Gâlib-i hevâ vü heves olanları bu hâl üzere olup olmayanları tesvîlât-ı nefsâniyyeye ve nezgât-ı şeytâniyyeye teba'iyyet ile ceste ceste mevzû‘-ı enbân-ı hiyânetleri olan meblağ-ı fısk u fücûra bezi ü nisâr bıtâne-i hâlleri zâhir oldukda ba'zısı diyâr-ı kâsiyeye firâr ve ba'zısı gam-ı mühlik ile defîn-i hâk-i mezâr olup emvâl-i mîrî bu esbâb-ı müzel-letü’l-berâhin ile resîde-i arza-i telef ve müstevfî-i devlet olanlar telâfî-i mâfâtm imkânını bulamayup mübtelâ-yi endûh ve esef olurlar idi. Haşan Efendi hazretleri bu def‘a dahi defterdâr-ı şıkk-ı evvel oldukda muhassılhk-dan âid olan emvâl-i mîrîyyenin bu veçhile zâyi‘ olmasını tecviz etmeyüp gâret-gerân-ı nâs ve erbâb-ı hiyel ve iflâsdan tahlîs olunması esbâbını tefekkür ve gümrüğü ba‘zı şurûtla muhassılhkdan tefrik ve eshâm i*tibâriyle taleblerine füruht etmeği Devlet-i aliyye’ye mahz-ı fâide tasavvur etmekle binâberîn muhassılhğa tâbi1 olan emvâl-i mukâta‘ât Hazîne-i âmire’ye ir-sâliye kayd ve mâl-i mukayyed beher sene ocaklar tarafına havâle ve harc-ı aklâm ve avâid-i şâire dahi kaleminde mazbût olduğu vech üzere min-gayr-i kesr nizâma rabt olunup kul taifesine ve kalyonlar mevâcibine emvâl-i mez-kûreden an-nakd müretteb olan mebâliğ dahi râbıta-gîr oldukdan sonra muhassılhğa tâbi* olan bâc-ı pazar ve şâir mukâta'ât mu‘accelât-ı mu‘-ayyene ile talihlerine arz ve füruht olunup müstekillen gümrük tevâbi'i dahi on bin guruş mâl-i mukayyed ile kırk sehim i‘tibâr  ve her se-himi dörder kise fâiz ile yirmidörder kiseye satılmak ve zikr olunan eshâm karâr-gîr-i nizâm oldukdan sonra mültezim bulunanlara bir nevi* fâide-i zâide mülâhazasiyle Haleb cizyesi cibâyeti dahi tefviz olunmak bâbında telhis ve istîzân olmağla fevâid-i mukarrereye nazaran tanzimine irâde-i me-nâyih ifâde-i mülûkâne ta‘alluk ve iki yüz bir senesi Muharreminde zabt ve iki taksit ile fâizleri olunmak şartiyle kaimeleri yazılup ashâb-ı iktidâr bâ-şevk-i bisyâr kufl-guşâ-yi sandukca-i dinâr olunup vüs‘at-i dâire-i servetlerine göre sâhib-i sehm ve nasîb ve şâhid-i mahcûbü’l-hkâ-i gınâdan mehcûr olanlar gamnâk ve ke’îb oldular.
