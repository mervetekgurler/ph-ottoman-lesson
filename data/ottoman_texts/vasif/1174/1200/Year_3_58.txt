Me’mûriyyet-i Kapudan-ı derya Vezir Gazi Haşan Paşa be-nizâm-ı Ümm-i dünyâ
İt evsafıyle
men'ût olan memâlik-i vesî*atü’l-ercâ-yi Mısriyyede serîr-âverde-i ta‘ayyün ve zuhûr olan ümerâ-yi bî-şu‘ûr memâlik-i muhtelifetü’l-envâ* ve abîd-i mütegâyyiretü’l-evzâ'dan olup şerâit-i islâmiyye ve kavâid-i dîniyyelerini fi’l-cümle ta‘allüm ve vücûb-i itâ‘at-i ülü’l-emri tefehhüm etmeden mah-dûmlannın desteriyârî-i himmeti ve mâliklerinin zurbâzu-yi mikneti ile silk-i ümerâya münselik ve menâsıb-ı kesîretü’l-fevâid-i kâhireden birine mâlik olduklarında hükm-i akl-ı kasır ile rü’yet-i umûra mübâşir ve şîme-i nüfûs-ı zeminden olan zulm ü gadre mütecâsir olmalariyle müddet-i kalîlede ikti-nâ-yi emvâl ve tanzîm-i şevârid-i ahvâl eylediklerinden gayri bilâ istihkak  nâil oldukları ni‘am gûnâ-gûn adem-i kanâ'at ve devâî-i tefevvuk ve istibdâd ile yekdiğerin zevâl-i ta'ayyün ve sevretine cûyende-i fırsat ve bu mülâbese ile miyânelerinde ceng ü harb mütemâdi ve bir-birini kati ü istîsâl beynlerinde resm-i âdi olup Devlet-i aliyye tarafından nasb olunan vulât ve hükkâm makhûr-ı dest-i tagallübleri ve bâ-husûs azl ü tenzilleri mevkuf ednâ işâretleri olup havane-i mezkûrenin def‘-i tasallutlariyle kutr-ı Mısr’ı tasfiye ve tathîr masârif-i külliyyeye muhtâc ve bir vakt-i hâliye-i devlete mevkuf olduğuna binâen bir zamândan berû gâh tahvil ve terhîb ve gâh teşvik ve tatyîb ile merkümlar istihdâm olunup hezâr su'ûbet ve meşakkat ile mürettebât-ı Devlet-i aliyye’nin ancak mi‘şârı resîde-i hayyiz-i husûl olur idi. Birkaç seneden berû Devlet-i aliyye’nin umûr-ı âhir ile iştigâlini bu-gât-ı mezkûre medâr-ı fırsat ittihâz edüp üzerlerine hareketi dahi me’mûl etmediklerinden bi’l-külliyye hal‘-i rıbka-i itâ‘at ve inkıyâd ve birbirinden ahz ve telâkki etdikleri mel‘anet ve habâseti yevmen fe-yevmen müzdâd eylediklerinden fazla beher sene Asitâne-i sa'âdet’e mu‘tâdü’l-irsâl olan hazîneyi birer bahâne-i vâhî ile tevkif ve ale’l-husûs Haremeyn-i şerîfeyn’e mü-retteb olan gılâl ve vezâifi gâh noksân i‘tâ ve gâh giriftâr-ı ukde-i tesvîf ve bu takrîb ile fukarâ-yi Haremeyn’in zıyık-ı ayşlarmı taz'îf ve mürettebât-ı Donanma-yi hümâyûn’dan olan mühimmâtı kezâlik mevküf-ı zamân-ı âtî eyleyerek masâlih-i mühimmeyi ta‘tîl ve nak‘eteyn-i mübâreketeynde câ-be-câ zuhûr  eden ta'mîrâta vâridât-ı mu‘ayyene-i Mısriyyeden havâle olunan mebâliği îsâl etmeyüp gâh te’cîl gâh te’mîl vâdilerinde Devlet-i aliy-ye’yi iğfâl ve bu tertîbâtdan hâsıl olan mebâliğ-i vefîreyi bekâ-yi nefs ü câh-lariyçün. cem' etdikleri evbâş ve enzâle bezi ü iczâl eylediklerinden gayri U-tl jc jd Jy* mefhûm-ı ibret-nümûnuna mâ-sadak olan ümerâ-i mezkûrenin ulemâ ve sulehâya ihânetleri ve fukarâ ve zu'afâya zulm ü mazarratları derece-i nihâyete vâsıl olup kâr-ı nâ-hemvâr-dan rücû‘ ve inâbet LUU lu* ol* 1^- jlklJl â* mazmûnunu te’em-
mül ile ülü’l-emre inkıyâd ve itâ‘at etmeleri her bâr taraflarına iş‘âr olunur ahkâm-ı şerîfeyi tahfif ve mûcib-i felâh-ı neş’eteyn olan nasâyih-i devlet-i ebed-müddeti tezyif ile nev be-nev iktirâf-ı cürm ü ma'siyet ve dem be-dem iktisâb-ı zenb ü hatî’et eyledikleri ve bahr-i Süveyş’den mısr-ı Kahire’ye se-fâin-i tüccâr ile emti‘a-i Hindiyye naklini mukaddemâ İngilizlü iltimâs edüp ba‘zı mahzûr mülâhazalariyle taraf-ı devletden müsâ‘ade olunmadığını Fran-çalu tahkik etmekle ticâret-i mezkûreyi semîr-i fu’âd ve Devlet-i aliyye tarafından bu garaz-ı zâhirü’l-fesâdın imtinâ‘-ı husûlünü idrâk ile ümerâ-i mezkûreyi ba‘zı mevâ‘îd-i mümevvehe ile tezlîl ve ifsâd ve merkûmlar dahi güya diyâr-ı Mısır kendülerinin mülk-i mevrûsu olup cumhûr devleti gibi bir araya gelüp hufyeten bu husûsu sûret-i istişârede dermeyân ve Françalu’nun talebkâr oldukları ticâret  maddesinden Süveyş gümrüğü mâline te-zâ‘üf ve tezâyüd geleceğini ve Devlet-i aliyye tarafından kahr u istîsâlleri irâde olundukda bu mukabelede Françalu’dan istimdâd edeceklerini mülâhaza ile emr-i ticâreti tecviz ve istihsân eylediklerinden gayri Françalu birkaç maddeyi müştemil bir nev‘i mu‘âhede tanzim ve tarafeyn ahad-i hümâya senedât-ı kaviyye i‘tâ ve teslim eylediği memâlik-i mahrûse-i pâdişâhîde Françalu’nun bu makûle tasarrufât-ı bâtılaya cesâretleri her ne kadar mahz-ı ihânet ve hiyânet ise dahi ümerâ-yi mezkûrenin mümâşât ve adem-i mübâ-lâtından neş’et edüp hattâ İskenderiye’de mütemekkin olan müste’min taifesi üzerine bundan akdem Murad Bey’in asker ile kâşif ta‘yîn etmesi bu makûle ağrâz-ı hafiyyeye mebnî olduğu nezd-i devletde meczûm ve cism-i mülk-i devletde heyecân ahlât-ı redi’e ile mütevellid olan dâ-i udâl-i fesâd ü ihtilâli dârû-yi hüsn-i tedbîr ile izâle-i kânûn-şinâsân-ı devlete bir emr-i mahtûm olduğu ve an-asıl Ezher ulemâsı ve Mısır’ın ehl-i ırz ve sulehâsı ümerâ ve hevâdârlarının cevr ü ta‘addîlerine tâb-âver olamayup hırmen-i cem‘iyyetleri sarsar-ı gazab-ı pâdişâhî ile perîşân ve ru’ûs-ı menhûseleri tıyg-ı bî-dirîğ-i şehinşâhî ile meydân-ı mezelletde gaitan olmak emniyyeleriyle dem-güzâr oldukları ve Mısır’ın teşviş ve ihtilâli vücûd-ı ümerâ ile mevcûd olup zevâl-i ümerâ ile nizâm-ı memleket husûlünü vükelâ-yi devlet tahkik eylediklerine binâen emr-i nizâmı mahall be-mahall terviç ve şevk-i dâ‘iye-i halîfetü’l-müslimîni  tahrik ve tehyîc etmeleriyle derhâl tedârükât-ı bahriyye ve beriyyeye şurû‘ ve mübâşeret olunup sinîn-i sâlifede tertîb olunan sefâinin zı‘fı mikdârı sefâin teçhiz ve tesviye ve iktizâ eden mühimmât ve levendâtı alâ vechi’l-kemâl ta‘bye olunduğundan gayri İskenderiye mutasarrıfı Mah-ınud Paşa’nm müte'ahhid olduğu bin nefer piyâde dahi Donanma-yi hümâ-yûn’a ilhâk ve kapudan paşa hazretleri ber-vech-i istiklâl me’mûr kılınup ol havâlinin makâlîd-i umûru yed-i mü’eyyedlerine teslim ve Rakka vâlisi Vezir Abdi Paşa’ya dahi nihânî emr-i âlî gönderilüp mükemmel kapusu halkından gayri iki-üç bin suvâri tahrîr ve ma'iyyetine me'mûr şâir tavâif-i askeriyye ile berren cânib-i Mısır’a teveccüh edüp kapudan paşa hazretleriyle bi’l-muhâbere nîzâm-ı mısr-ı Kahire’ye nisâr-ı ııakdîne-i gayret etmesi tenbîh olunmuşidi. Müşârün-ileyh muktezâ-yi me’mûriyyeti üzere hufyeten asker tahrîrine teşmîr-i sâk ve Rakka’da mutavattm Firuz Bey ve ol havalide mütemekkin Milli mîr-i aşireti Timur vâlî-i müşârün-ileyhin asker cem‘inde olan ihtimâmını bi-hükm-i el-hâin-i hâif aleyhlerine hami ile derhâl nitâk-bend-i ittifâk ve Rakka’yı muhasara ile fitîle-i sûz-i nifak oldukları haberi sem‘-i devleti kar‘ etdikde Abdi Paşa’nın me’mûriyyeti câ-nib-i âhara olup mûmâ-ileyhimâ haklarında Devlet-i aliyye’nin sû’-i kasdı olmadığı eğerçi evâmir-i şerife ile ifâde olunup ancak Abdi Paşa’nın bu gaile ile şâyed bir müddet te’ehhürü lâzım gelür deyû  Çapan-zâde tarafından bin nefer suvâri etdirilüp iktizâ eden ulûfeleri edâ ve Gazze mütesellimi Derviş Bey’e mîrimîrânlık i‘tâ olunup Çapan-zâde tarafmdan tahrîr olunan suvâriyi tedârük edebildiği suvâriye zam ile cânib-i Mısır’a berren azîmet ve kapudan paşa hazretlerinin re’y ü tedbîr ile hareket ve Abdi Paşa gâile-i mezkûreyi ber-taraf etdikden sonra ta‘kîb ile me’mûr olduğundan gayri ulemâ ve sulehâ ve vücûh-ı ahâli-i Mısır’a ve bâ-husûs meşâyih-i urbân ve şâirlere taraf-ı devletden istimâlet-nâmeler gönderilüp Devlet-i aliyye’nin bu azîmet-i halisesi ancak fukarâ-yi Haremeyn’in refâhiyyetine ve ahâlî-i Mısır’ın âsâyiş ve râhatına maksûr olup zulm ü nifâkları münteşir-i âfâk olan ümerâya cüz’î ve küllî i'ânet etmeyüp me’mûrân-ı Devlet-i aliyye ile ittihâd ve ittifâk ve bugât-ı mezkûreyi aktâr-ı Mısriyye’den ihrâc ve izhâk zemininde evâmir tahrîr ve hufyeten taraflarına tesyîr olundu.
