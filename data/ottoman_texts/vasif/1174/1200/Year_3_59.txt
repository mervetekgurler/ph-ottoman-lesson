Azl ü nasb-ı Kâdı-i İstanbul
Anadolu sadâreti pâyesiyle İstanbul kadısı ve nakîbü’l-eşrâf olan Derviş Mehmed Efendi lisânını adem-i zabt ile devr-i ebvâb-ı kibâr-ı ulemâ ve ittifâk-ı ârâ ile tanzim olunan ba’zı mevadd-ı devlete harf-endâz-ı i‘tirâz olduğunu ba'zı hayır-hâhân sâmi‘a-i hümâyûna ilkâ etmekle hakkında cûy-bâr-ı teveccüh-i mülûkâne mütegayyir olup işbu şehr-i Şa‘banü’l-mu‘azzamm ondokuzuncu perşembe günü müddet-i nâkısa ile azl ve li-ecli’t-te’dîb Gelibolu’ya tağrîb olundu. Sâbıkâ  Mekke-i mükerreme kadısı Re’is-zâde Âşir Mustafa Efendi’nin hüsn-i sülük ve ülfeti ve hâkim olduğu bilâdda âlem-pesend olan sît ü şöhreti benî nev'i beyninde mûmâ-ileyhe medâr-ı füzûnî-i kadr ü i‘tibâr olduğundan gayri fî-hadd-i zatihi müteşerri' ve mütedeyyin ve ilmi mütebeyyin bir zât-ı melekiyyü’s-simât olmağla yevm-i mezkûrda İstanbul kadılığı ile mümtâz-ı akrân ve Veli Efendi-zâde dahi İstanbul payesiyle cezlân olup câh-ı vâlâ-yi nekâbet dahi vâlâ-haseb [ve] mazbûtü’n-neseb hilye-i salâh ile ârâste ve zîver-i zühd ü takvâ ile pîrâste İstanbul pâyesi olan Kâmil Efendi’ye tevcih ve ihsân olundu.
Azl-i Kethüdâ-yi sadr-ı âlî Süleyman Feyzi Efendi ve nasb-ı Esseyyid Mehmed Hayri Efendi ve Reisülküttâb şüden-i Mir Atâullah Efendi ve tevcîh-i hizmet-i ser-çavuşân-ı Dîvân-ı hümâyûn be-Rûhî Süleyman Ağa
Kethüdâ-yi sadr-ı âlî olan Feyzi Süleyman Efendi’ye sadr-ı sâbıkm nazarı olduğundan bundan akdem Bekir Bey’in nukûlü esnâsında kethüdâ-hğını telhis ve istîzân etmişidi. Efendi-i mûmâ-ileyhin kâffe-i ahvâli mü-cerreb-i etvâr-ı enâm ve muhteber-i evzâ‘-ı hass u âmm olan pâdişâh-ı dârâ-gulâma ma‘lûm olmakdan nâşî kethüdâhğını tecviz buyurmayup müşârün-ileyh tarafından tekrâr niyaz olundukda etvâr-ı sâbıkasından ferâgat ve a‘lâ ve ednâ ile hüsn-i mu'âşeret ve hizmet-i devlet-i  ebed-müddetde sadâkat ve istikâmet etmek şartiyle kethüdâhğma müsâ‘ade-i hümâyûn erzânî buyurulmuşidi. Çok geçmeden sadr-ı sâbık ma‘zûl ve sadr-ı cedîd vusûl buluncaya dek kûşe-güzîn-i humûl olup sadrıazam hazretleri Âsitâne-i sa'âdet’e pâ-nihâde-i izz ü şeref oldukda şâyed evzâ‘-ı sâbıkasından rücû‘ etmişdir deyû mûmâ-ileyhi kethüdâhkda ibkâ buyurmuşidi. Mesnedinde se-bât ve takarrürü hiss etdiği gibi hâssa-i lâzımesini icrâya mübâşeret ve ten-fîr-i kulûb-ı nâsa mübâderet etmeklerdi j_»I L mefhûmu üze
re ıslâhından ye’s ü nevmîdi hâsıl ve işbu şehr-i Şa‘banül-mu‘azzamın yirminci cum'a günü kethüdâhkdan munfasıl olup câh-ı mezkûr bundan akdem bu defa dahi kethüdâ-yi sadr-ı âlî ve hâlâ reisülküttâb bulunan Esseyyid Mehmed Hayri Efendi hazretlerinin zât-ı meymenet-simâtlariyle kesb-i şeref-i nâ-mahsûr edüp riyâset-i küttâb hizmeti Dîvân-ı âlî’de çavuş-başı olup memdûhü’l-fi‘âl ve mergübü’l-hisâl olan Mîr Atâullah Efendi hazretlerine tevcîh Ve peder ü cedlerinin makâmlarını ihrâz ile kadr ü i'tibârı terfî* ve tenviye ve çavuş-başılık hizmeti ile dahi Rûhî Süleyman Ağa’nm dâire-i ma'işeti terfî* olundu. 
