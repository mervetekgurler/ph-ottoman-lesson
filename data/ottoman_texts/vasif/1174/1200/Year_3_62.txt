Ref'-i tuğ ve nefy-i Abdullah Paşa
Adana mütesellimi olup Azâz ve Kilis ve Payas muhâfazası şartiyle ihrâz-ı rütbe-i mîrimîrânî eden Abdullah Paşa ile Adana ahâlisi beyninde nizâ‘ ve cidal vâki* ve tarafeynden birkaç âdem telef ve zâyi* olduğundan gayri paşa-yi mûmâ-ileyhin hevâdârları dekâkîn ve esvâkı yağma ve gâret ve fukarâ ve zu'afâyı mübtelâ-yi zarar u hasâret eylediklerini ahâli-i Adana arz ve mahzarlariyle ifâde ve müftî-i belde ile birkaç nefer kimseyi  li-ecli’l-iştikâ Âsitâne-i sa'âdet’e firistâde etmeleriyle paşa-yi mûmâ-ileyhin beylerbeyiliği refiyle tağrîb ve iclâsmda husûl-i nizâm-ı belde melhûz olduğuna binâen derhâl mîrimîrânlığı ref* ve Magosa kafasına nefy olunup ahâlinin iddi‘â etdikleri hukük Adana’da müvekkili ile şefân rü’yet olunmak bâbında bâ-emr-i âlî mübâşir ta‘yîn olunduğundan gayri karîbü’l-ahdde uhdesine ihâle ve tevfîz kılınan emr-i muhâfaza Haleb vâlisi Vezîr Mustafa Paşa’nm Payas kafasına muhâfız nasb etdiği İmâm Ağa’ya ihâle olundu.
