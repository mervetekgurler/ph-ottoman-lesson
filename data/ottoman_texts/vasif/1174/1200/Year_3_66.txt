Vukû‘-ı tevcihât
Şehr-i mezkûrun dördüncü sebt günü tevcîhât vukü‘ bulup hademe-i bâb-ı âsafî bilcümle ibkâ ve yalnız teşrîfâtcılık ile Sivasî Haşan Efendi kâm-revâ olup rikâb ve ocak ağaları kezâlik ibkâ ve yalnız arabacı başılık ile Hotinli dâmâdı Mehmed Ağa nâil-i kasâvâ-yi menâ olup defterdâr-ı şıkk-ı evvel ve sânî ve sâlis ibkâ ve nişâncıhk Feyzi Süleyman Efendi’ye ve defter emâneti Râşid Süleyman Efendi’ye ve büyük rûznâmecilik muvakkaten Ab-dülkerim Efendi’ye ve baş muhâsebe Seyyid Mehmed Efendi’ye, emânet-i şehr ibkâ olunup Tersâne-i âmire emâneti Ahmed Nazîf Efendi’ye tevcîh olunup darbhâne  ve matbah emânetleri ibkâ ve arpa emâneti kapu kethüdâsı Nu'man Bey’e ve Anadolu muhâsebesi muvakkaten Penâh Süleyman Efendi’ye ve mukâbele-i suvâri Behcet-zâde Mustafa Efendi’ye ve mu-hâsebe-i Haremeyn Kenan Efendi’ye kitâbet-i yeniçeriyân Molla Bey dâ-mâdı Arif Bey’e sipâh kitâbeti âmedi-i esbak Nuri Efendi’ye ve silâhdar ki-tâbeti mektûbî-i sâbık îbrâhim Efendi’ye cizye muhâsebesi yazıcı-i esbak Elhac Ahmed Efendi’ye mevküfâtcıhk muvakkaten fakir-i kesîrü’t-taksîre ve İstanbul baruthânesi kapucu başı Halebli Mehmed Ağa’ya masraf kitâbeti Mehmed Said Efendi’ye mâliye tezkereciliği Yusuf Efendi-zâde Şefik Efendi’ye Tophâne nezâreti tütün gümrükçüsü Mehmed Emin Ağa’ya kalyonlar kitâbeti Mollacık-zâde Abdülfettah Bey’e ve küçük rûznâme Bekir Paşa-zâde Sadullah Bey’e ve Gelibolu baruthânesi nezâreti Ömer Sâhib Efendi’ye  piyâde mukâbeleciliği Râsih Mustafa Efendi’ye küçük ev-
kâf sâbık teşrîfâtî Şehrî Efendi’ye Haremeyn mukâta’acılığı ebdal mühürdâ-rı Kâmil Efendi’ye piskopos mukâta'acılığı Said Efendi’ye cebeciler kitâbeti hazîne yazıcısı Şevki Efendi’ye ve şâir menâsıb dahi erbâb-ı istihkak ve isti‘dâda verilüp ba'zıları dahi atâyâ-yi pâdişâhâne ile sedd-i ramak-ı ihtiyâç etdiler.
