İhsân-ı vezâret be-emîn-i Tersâne-i sâbık
Sâbıkâ tersâne emîni olan Mehmed Bey-efendi’nin asâlet ve arâkati be-dîdâr ve hüsn-i hulk ve seciyyeti ma‘lûm-ı sıgâr u kibâr olduğundan gayri birkaç seneden berû umûr-ı mu‘azzama-i Devlet-i aliyye’de izhâr-ı mâ-hasal-ı kudret ve rütbe-i vâlâ-yi vezârete tahsîl-i isti'dâd ve liyâkat eylediğine binâen hakkında âfitâb-ı âlem-tâb-ı mülûkâne lem‘a-rîz-i zuhûr ve işbu Şevvâlil-mükerremin onikinci ahad günü süllem-i vezârete su‘ûd ile nâil-i etemm-i sürür olup tîz elden Hanya mansıbı dahi tevcîh ve ihsân ve selefi silâhdar Emin Paşa dahi Niğde sancağiyle cezlân kılındı.
