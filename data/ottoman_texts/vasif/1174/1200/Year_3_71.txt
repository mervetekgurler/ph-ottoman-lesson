Vürûd-ı haber-i meserret ez-cânib-i mısr-ı Kahire
Bir müddetden berû mısr-ı nâdiretü’l-asra istilâ eden ümerâ-yi bed-kirdârm rıbka-i itâ’atden hurûc ile mürettebât-ı Devlet-i aliyye’yi edâda mutill ve inâdları  ve hâsılât-ı memleketi hevâ vü heveslerine sarf u nisâr ve mu‘ayyenât-ı fukarâ-yi Haremeyn-i şerîfeyni adem-i i‘tâ ile iktirâf-ı ma‘âsî-i bî-şumâr eyledikleri ve câ-be-câ ısdar olunan hutüt-ı hümâyûnu sem‘-i kabûl ve rızâ ile ısgâ etmediklerinden gayri bi’l-küliyye kutr-ı Mısr’ı istihlâs niyyet-i fâsideleriyle düvel-i âhar ve şâir ehl-i mekr ü şerr ile kesb-i münâsebet ve tahsîl-i ünsiyyete ibtidârları ve bundan sonra Mısır’ın intizâmı ve ümerânın in'idâmı esbâbına teşebbüs olunmadığı hâlde devâ‘i bâtılaları ve zamirlerinde müştekin olan niyyât-ı fâsideleri kuvvet bulup madde yesîr iken hatır ve hücnet nezir iken kesir olacağı hayır-hâhân-ı saltanat taraflarından fikr ü mülâhaza olunduğuna binâen bi’l-ittifâk bu hatb-i lâzımü’l-i‘-tinânm temşiyetine teşmîr-i sâk-ı gayret ve fâtîh-i Mısır Sultân Selim Hân eskenehû Allah fi buhbûhatü’l-cinân zamânından berû misli sebkat etmiş tedârükât-ı kaviyye ile emr-i nizâma mübâşeret olunduğu bâlâda güzâreş-pezîr-i hâme-i beyân olmuşidi. Bu hilâlde mücerred ümerâ-yi Mısriyeyi iğfâl ve bu azîmet-i câzimeye vâkıf olmamaları zımnında letâifü’l-hiyel i‘mâl olunup şöyle ki sâbıklarda kendülere hitaben ısdâr olunduğu gibi va‘îd ve tehdidi mutazammın misâl-i lâzımü’l-imtisâl bu defa dahi ısdâr ve mukaddemce irsâl olundukdan sonra merâkıb-ı bahriyye ile kapudan-ı derya Vezîr Gazi Haşan Paşa ve tertîbât-ı berriyye ile vezir Gügeği Abdi Paşa ta'yîn olunup kapudan paşa hazretleri destiyârî-i himem-i hazret-i sadâret-penâhî ile mühimmât  ve levâzımâtmı ber-vech-i ekmel tanzim ve kudret ü miknet-i devlet-i ebed-müddeti irâe ile ef’ide-i a‘dâyı teklim eyleyerek Âsitâne-i hümâ-âşiyâneden fekk-i lenger-i ikâmet ve güzergâhında vâki1 Cezâyir-i bahriyyede izhâr-ı adâlet ve me’mûr-ı ma'iyyeti olan şâir asâkiri idhâl-i dâire-i cem'iyyet edüp Rodos’a vâsıl ve limân-ı mezkûrdan dahi hareket ile işbu şehr-i Ramazan-ı şerifin onuncu günü furza-i İskenderiye’ye dâhil olup merâsim-i hazm ü ihtiyâta ri'âyet ve etrâf ve eknâfa itâre-i cevâsis-i basiret edüp bu hilâlde İbrahim Bey ve Murad Bey ticâret tarîkiyle Mısır’da olan kalyoncuları ihâfe ve irhâb ve üç güne dek mısr-ı Kahire’den hurûclarını tenbîh ve işrâb eylediklerinden gayri asâkir-i kesîre ve mühimmât-ı vefîre ile mukabeleyi kasd u niyyet ve eşhâs-ı kâsiretü’l-ukül miyânelerinde mücmel ve mestûr olan isyân ve tuğyanlarını izhâr ve i‘lâna mübâderet eyledikleri ihbârı istirâk olunduğuna binâen vezîr-i müşârün-ileyhin ırk-ı hamiyyet ve gayreti hareket ve derhâl tertîb-i asker ve techîz-i leşkere himmet edüp mecma‘-i asâkir-i mansûreden mikdâr-ı vâfî kümât-ı ceng-azmâ tefrik ve a‘mâl-i askere muktedir başbuğlar nasbiyle rabıta-i iltizâmı tevsik akabinde leylen bender-i Reşîd’e ta'yîn ve sugr-ı mezkûru tahsîn ve bundan sonra asâkir-i bâkiye ile bi’n-nefs Reşîd’e gelüp muktezâ-yi vakt ü hâle göre hareket edeceğini bundan akdem der-i devlet-medâra tahrîr etmişidi. Bu def'a bender-i İskenderiye’nin kulel ve hurucunu kalyoncu ve yerlü neferâtı ve kapudanlar ta'yîn ile tarsîn edüp ümerâ-i Mısriye taraflarından Lâçin Bey  ve Mustafa Bey asker-i mevfûr ile Reşîd boğazını zabta me’mûr oldukları haberi dahi şuyû' bulmağla kapudan paşa hazretleri Cidde vâlisi Vezîr Elhac Ahmed Paşa’yı İskenderiye’de terk ve tevkif ve emr-i muhâfazaya dâir ba'zı nasâyih ve tenbîhât ile gûş-i huşûnu teşnîf etdikden sonra cünûd-ı bâkiyeyi ve kırlangıç ve şalope sefinelerini istishâb ile bender-i Reşîd’e vusûl bulduğunu ümerâ-i bed-ârâ tahkik ve ikan ve bu vaz‘-ı gayr-i me’mûl azîmet-i ulularını ve bünyâd-ı za'îfü’l-esâs metâ-net ve sebâtlarını mütezelzil ve vîrân edüp me’mûr etdikleri ümerâyı yedi-sekiz sâ'at mesâfede te’hîr ve yekdiğer ile idâre-i akdâh-ı re’y ü tedbîr ve kapudan paşa hazretleri dahi tertîbât-ı berriyyeye muntazıren Reşîd’de mukîm ve zuhûr-ı ahkâm-ı ikdâr zımnında ser be-zemîn-i teslim olmuşiken ümerâdan dokuz nefer-i küştenî mühimmât-ı vâfire ve asâkir-i mütekâsire ile Mısır’dan tahrîk-i ikdâm ve evbâş-ı urbânı hükm ü re’ylerine münkâd ve râm ederek bender-i Reşîd’i basmağa niyyet etdikleri vezîr-i müşârün-ileyhin ma'lûmu oldukda asâkir-i berriyyenin kudûmuna vakit kalmayup müceddeden tahrîr etdiği bin nefer mağribî ve bin nefer havârî ve şâir ta-vâif-i askeriyyenin bir mikdânnı mukaddemce hafr olunan meterislere vaz‘ ve ta'byeden sonra asâkir-i bâkiye ile kırlangıç ve süfün-i sâireye suvâr ve selh-i Ramazân-ı şerîfde müteveccih-i sûy-i usât-ı bed-kirdâr olup kat‘-ı emyâl ve mesâfât ile Lâçin Bey’in ve Mustafa Bey’in sâhil-i Nil’de vâki' Rahmâniye kasabası kurbinde vâki1 olan ordularına hücûm ve top ve bumbara ve tüfeng  ile icrâ-yi fasl-ı hüsûm eylediğinden gayri bir mik-dâr asker-i ceng-âveriyle vezîr-i müşârün-ileyh sâhile hurûc ve mecma* usâta vülûc edüp medâr-ı gurûr ve istikbârları olan toplarını zabt ve üzerlerine havâle ile cem‘iyyetlerini tefrik etmekle bu haber-i bârid gerüde kâim olan Murad Bey’e vârid oldukda ordusunda mütehaşşid olan enzâl-i nâsdan yedi sekiz bin âdem ifrâz ve kâmet-i ucb ü pindârına ihtizâz vererek em-sâli hâinlere imdâd kasdiyle müşârün-ileyhin üzerine hücûm ve dilâverân-ı Rum dahi mukâbele-i hasm-ı şûm edüp beş-altı sâ‘at kadar müddet ceng mümted ve gitdikce devâhî-i harb ü darb müştedd olup bilâhire nesîm-i fevz ü nusret asker-i sultanî üzerine hubûb ve usât-ı Mısrîye şakk-ı giribân ve cüyûb ederek herze-kerd-i tîh-i hezimet ve nefâis-i eşyâları dâhil-i radde-i nakl ve ganimet olduğundan gayri hiyâm ve nakli mümkin olmayan eşyâları ihrâk ve ifnâ ve yedi-sekiz kıt‘a topları bahre ilkâ olunup muhârebe mahalline karîb olan Fûve kasabasına dahi müşârün-ileyh neferât ve edevât ile istihkâm verdikden sonra zâfir ve ganim bender-i Reşid’e kadim ve dört sâ'atden sonra asâkir-i Mısriye harekât-ı mezbûhâne ile kasaba-i mezkûre üzerine hâcim olmalariyle me’mûr-ı muhâfaza olan hizebrân-ı ucme-i şe-câ'at ve nihengân-ı deryâ-yi besâlet yek-laht-ı ittihâd âteş-i harbi îkâd ve yürüyüş tarîkiyle asâkir-i Mısriyeye tasvîr-i ehvâl-i yevm-i ma‘âd etmeleri bu def'a dahi intizâm-ı fâhiş ile münhezim ve bünyâd-ı sebât ve te-cellüdleri münhedim olduğu ve bundan sonra havf-ı seyf-i asker-i  sultanîden firâr eden ümerâ tersân ve lerzân kurb-i Mısır’da vâki4 Azab kubbesi’ne şitâbân oldukları hâlde Mısır mîr-haccı içün tehyi’e olunan cimâl ve bigâl ve ahmâl ve eşkâli yağma eylediklerinden gayri mahrûse-i Mısır’ı hasr u tazyik dâ‘iyesiyle mecârî-i miyâhı sedd ve zehâir vürûd edecek turuk ıı sübülü bend ve ba’dehû Bulak ve şâir mahalleri gâret ile vedî‘a-i hakk olan fukarâyı mübtelâ-yi muzâyaka ve kedd etmek efkârında olduklarından Mısır vâlisi sadr-ı esbak Yeğen Mehmed Paşa ve erkân-ı Mısriye’den ba‘zıları nâ-çâr ve kal'ada mütehassın olmuşlar idi. Bu hilâlde müşârün-ileyh ma'iyyetinde mütehaşşid olan asâkir-i mansûreyi sefinelere imlâ ve tehşîn ve berren ve bahren muhâfaza-i etrâf ve eknâf eyleyerek mâh-ı Zilka'denin onbirinci günü Bulak iskelesine vaz‘-ı lenger-i sebât ve temkin edüp bu debdebe-i kâsımetü’z-zuhûr bugât-ı Mısriyeye bâ‘is-i ih-tilac-ı sudûr olduğundan gayri mahsûrân-ı Mısriyeyi ale’l-ıtlâk tervîh ve bir müddetden berû zebûn-ı ser-pençe-i cevr ü i‘tisâf olan ibâd-ı za‘îfetü’1-iyâdı tefrîh edüp bundan sonra gürûh-ı eşkıyâ Cezîretüzzeheb nâm mahalle inân-tâb-ı firâr oldukları vezîr-i müşârün-ileyh tarafına inhâ olundukda onbeş kıta kırlangıç ile kırlangıç başbuğunu verâlarından ta‘yîn edüp ümerânın bahren müstashabları olan zehâir ve mühimmât cerîmlerine zafer-yâb-ı vusûl ve on kıtasını zabt ile sukkân pîç-i avd ü kufûl ve ferdâsı şehre duhûl ma'razında Mısır vâlisi ile muhâbere olunup müşârün-ileyh küberâ-i memleket ve uzemâ-i vilâyet ile taşra hurûc  vâlâ-yi dilârâ ile bi’l-ma‘iyye mahrûse-i Mısır’a vülûc eylediklerinde müşârün-ileyh hazretleri İbrâhim Bey’in hânesine rekz-i alem-i sarâmet ve vâlî-i müşârün-ileyh dahi katada vâki1 sarayına azimet ile nefs-i şehirde avâze-i adi ü dâdı i‘lân ve zemzeme-i nasafet-i mülûkâneyi muvâzî-i âsmân eylediler. Bir gün sonra müşârün-ileyh hazretleri Mısır vâlisinin sarâyına kudüm ile şeyh-i sâdât-ı Vefâiyye ve Bekriyye ve ulemâ-i câmi‘-i Ezher ve şâir vücûh-ı nâsı ihzâr edüp dîvân-ı mu‘alâ-erkân tertîb ve cümlesini telâttufât-ı vezîrâne ile tatyîb akabinde tarh-ı encümen-i meşveret ve şimdilik ittifâk-ı cümle ile defterdarlık ve mîr-hachkdan gayri altı nefer ümerâya ve ocakludan iktizâ edenlere ilbâs-ı hil‘at olunup menhec-i sıdk u istikâmete zehâb ve bugât-ı sâlifü’z-zikrin reftâr-ı nâ-hemvârlarına i'tisâden ictinâb vesâyâlariyle gûş-i hûşları emlâ olunduk-dan sonra mîr-haclık husûsu zebân-güzâr-ı ehl-i şûrâ olup zamân-ı hareketine oniki gün kaldığı ve Mısır’dan cânib-i Hicâz’a medâ-hân-ı azimet olması yedi yüz kise-i Mısriyeye muhtâc idüğü mütehakkik ve fıkdân-ı vakt ü nakd ile huzzâra hayret ve ıztırâb lâhık olup bilâhire müşârün-ileyhin ta'ahhüd ve tekeffülü ile meblağ-ı mezkûr tüccârdan istidâne ve mîr-haccın levâzımı rü’yet olunarak kabl-i fevte’l-vakt savb-ı maksûda revâne kılınacağı ve şeyhülbeledlik an-asıl i‘tibârât-ı cedîdeden olup vücûd ve ademi be-râber ve telef-i mâldan gayri fâidesi olmadığı ems-i dâbirden azhar olmağla külliyen terk  ve ılga olunması savâbdîd-i huzzâr olduğu ve hâric-i Mısır’da müddet-i medîdeden berû tarîd ü şerîd mukîm olup bu def‘a istih-dâmları irâde olunan İsmail Bey’e ve Cedâvî Haşan Bey’e defterdarlık ve mîr-haclık va'diyle birkaç def‘a haberler tesyîr ve şâir ümerânın nasbları dahi mûmâ-ileyhimânm kudûmlarına te’hîr ve el-yevm firârîlerin bahren ve-râlarında kırlangıçlar ta'yîn olunmuş olmağla berren tesâdüf mümkin olduğu hâlde istîsâl ve tedbîrlerine sa‘y ü ikdâm etmeleri husûsu dahi mûmâ-ileyhimâya tahrîr ve tertîbât-ı berriyyeden henüz bir eser zuhûr etmediği bu defa ve mukaddemâ müşârün-ileyh hazretleri tarafından vürûd eden kaimelerde dere ü tastır olunmuş mahrûse-i Mısır’ın bir müddetden berû külliyen ihtilâl ve fesâdı ve ümerânın bagy ü inâdı filhakika Devlet-i aliyye’ye gâile-i azîme olup bu defa fazl-ı Bârî ve yümn-i teveccüh-i hazret-i şehriyâriyle gâile-i mezkûrenin eshel vech üzere indifâ‘ı husûl-i nizâm-ı mülk fâidesini müstelzim olduğundan gayri düvel-i nasârâ bir zamandan berû Devlet-i aliy-ye’yi meyt-i müteharrik ismiyle müsemmâ edüp berren ve bahren tertîb-i leşkerden âciz olduğunu cezm etmişleridi. Ednâ himmet ile bu hareket-i ânî-fenin cilve-ger-i meclâ-yi bürûz olması zünûn-ı fâsidelerini ibtâl ve tezyif edüp istikrâr-ı kuvve-i kâhire-i devleti müşâhede ile benân ber-dehân-ı hayret oldukları bî-reyb ü gümândır. Kapudan paşa hazretlerinin tertîbât-ı ber-riyyeye ve Arnavud askerine muhtâc  olmayarak yalnız Donanma-yi hümâyûn askeriyle aktâr-ı Mısriyeden zevâl ve izmihlâlleri müstahil olan bugât ve eşkıyâyı bey-i seyr-i râh-ı hezimet etmesi mahzâ eser-i hüsn-i na-zar-ı tâcdârî olduğundan gayri müşârün-ileyhin muktezâ-yi kuvve-i bahtı ve semere-i safvet-i taviyyeti olup hakkında kâr-ger olan enzâr-ı mekârim-i âsâr-ı mülûkâne muzâ'af ve bu defa mirahor-ı sânî vesâtatiyle tahsîn-i hizmet zemininde teşrîfât-ı seniyye-i pâdişâhâne ile ımTazzez ve müşerref oldu. Mısır vâlisi müşârün-ileyhin dahi ocaklu ile mukaddemce ittifâk ve itti-hâdı suhûlet-i maslahata medâr olduğundan gayri Cidde vâlisinin İskenderiye’yi zabt etmesi ve Güğeği Abdi Paşa’nın her çend Mısır’a vusûl bulmadığı zâhir ise dahi külliyyetli suvâri askeriyle geliyormuş havâdisinin bu-gât-ı Mısriye beyninde şuyû‘u hâlin ani’l-fâide olmadığından gayri bundan sonra müşârün-ileyhe tâziyâne-i şevk ü himmet olmak irâdesi gerek müşârün-ileyhin ve gerek şâirlerinin bu ni‘met-i celîle-i pâdişâhîden hisse-mend olmalarını îcâb etmekle binâberîn müşârün-ileyhin hazerâtına dahi serâsere kaplu semmûr kürkler ve Abdi Paşa ma'iyyetinde olan mîrimîrân Derviş Pa-şa’ya bol yenlü bir sevb semmûr ağa-yi mûmâ-ileyh ile irsâl olundu.
Tertîb-i Dîvân ve hâk-bûsî-i sefîr-i Hâkim-i Fas ve zuhûr-ı mekârim-i şehriyâr-ı dârâ-haşem be-cenâb-ı sadr-ı kaviyyii’l-himem
Şehr-i mezkûrun yirmisekizinci günü dîvân-ı mu‘allâ-erkân tertîb olunup Fas hâkimi tarafından nâme ve hedâyâ ile vürûd eden Elhac Tâlib Ab-bas bûse-gâh-ı kâffe-i nâs olan atabe-i pâdişâh-ı cem-câha vaz‘-ı cebîn-i ta'zîm ve hâmil  okluğu nâmesini kânûn üzere teslim ve evkaf ve havassa dâir olup ulemâ-i mağrib miyânelerinde izzet ve nedreti mu’ayyen ve tehlîl ismiyle mu'anven ve tarafı beş kıt'a elmas ile müzeyyen bir cild kitâb ve bir kebîr sâat ve birkaç sandık fağfûr ve billûr evânî ve bir sandalye ve bir araba ve bir küreden ibâret olan hedâyâyı dahi takdim edüp bundan başka otuzbeşer zirâ'dan mükemmel iki kıt'a sefine ve kırkaltı pâre demir top dahi mukaddemce arz olunmuş olmağla Dîvân-ı hümâyûn’da sefîr-i mûmâ-ileyhe hil'at ilbâs ve ser-i iftihân gerdûn-mümâs kılındı. Bir gece mukaddem Mısır cânibinden nüvîd-i meserret ve berîd-i beşâret vârid olduğuna binâen tertîbât-ı Mısriyede sadrıazam hazretlerinin peyveste-i mevki‘-i şu-hûd olan ikdâm ve himmetleri nezd-i ferd-i mülûkânede karîn-i pesend ve tahsîn olduğundan gayri bundan böyle kahr u tedmîr-i ehl-i fesâd ve kal‘-ı usûl-i ashâb-ı küfr ü inâd zımnında izhâr-ı mesâ‘î-i mevfûre ve ibrâz-ı me’sir-i meşkûre kılınmak bâbmda bir kıt'a hatt-ı mekârim-eser ve bir kabza hançer-i süreyyâ-cevher dîvân mahalline şeref-resân-ı vürûd olup taraf-ı sadr-ı bî-humâlden hutuvât-ı iclâl ile istikbâl ve zikr olunan hançer zîver-i miyân-bend-i iclâl olundukdan sonra hatt-ı hümâyûn alâ-melâi’n-nâs kırâat olunup ehl-i dîvâna mûcib-i dikkat ve bâ‘is-i tezâyüd-i şevk ü himmet oldu.
