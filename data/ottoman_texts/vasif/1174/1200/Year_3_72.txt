Me’mûreyyet-i Re’isülküttâb-ı esbak be-cânib-i Mısır
Kâhire-i Mısr’da kâmet-efrâz-ı bagy ü dalâl olan ümerâ-i bergeşte ahvâlin kuvve-i kâhire-i mülûkâne ve himmet-i kûh-efgen-i  hüsrevâne ile tenâhhî ve firârları tahakkuk eylediğine binâen mahlûl olan mukâta'ala-rmın füruhtu ve sinîn-i çendinden berû der-i devlet medâra göndermedikleri irsâliye hazînelerinin tahsili ve bakâyâ ve cibâyet-i cizye ve mürettebât-ı sâi-renin temşiyeti içün Devlet-i aliyye’den bir müte'ayyin zâtın me’mûriyyeti iktizâ etmekle binâberîn mukaddemâ İstanköy’de ikâmeti fermân olunup ba'dehû Bodrum’da inşâ olunan sefâini tekmil zımnında me’mûriyyeti tec-dîd olunan reisülküttâb-ı esbak Feyzullah Efendi’nin bu makûle umûr-ı mâ-liyyede mahâreti zâhir ve âşikâr ve bâ-husûs devlet-i ebed-müddetde defterdarlık ve riyâzet-i hizmetlerinde istihdâm ile hâiz-i rehîne-i vak' u iştihâr olup bu hatb-i cesîmin irâde-i devlet ve tabi'at-i vakt üzere rü’yet ve tem-şîyetine muvaffak olacağı melhûz ve me’mûr olmağla kapudan-ı deryâ vezir Gâzi Haşan Paşa hazretlerinin emr ü re’ylerine teba'iyyet ile umûr-ı mez-kûreyi tanzim etmek bâbında tarafına hitâben emr-i celîlü’ş-şân ısdâr ve baş muhâsebe kâtiblerinden ma'iyyetine bir kâtib dahi ta'yîn ve tisyâr olundu.
