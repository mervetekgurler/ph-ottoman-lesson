İhsân-ı pâyehâ-yi Anadolu
Bu esnâda ulemâ-i kirâm haklarında bahr-i zehhâr-ı inâyet-i pâdişâhı mevc-endâz-ı zuhûr olmakdan nâşî gurre-i Zilka'deden Yahyâ Tevfîk Efen-di’ye ve hâmis-i şehirden nakîbü’l-eşrâf Kâmil Ahmed Efendi’ye ve âşir-i şehirden hâlâ İstanbul kadısı Âşir Mustafa Efendi’ye sadâret-i Anadolu pâ-yeleri ihsân olunup İstanbul kadısı efendinin es'âr husûsunda ser-zede-i zuhûr olan kemâl-i gayret ve iffeti ve erbâb-ı ihtikârdan arz olunan berâtîle adem-i meyi  ü rağbeti bâ‘is-i imtiyâz ve rüchâniyyeti olduğundan gayri meded-kârî-i sadr-ı azîmü’l-kadr ile es'ârı tenzil ve şehriyâr-ı adâlet-âsâra fukarâ ve zu‘afâdan isticlâb-ı du‘â-yi cezîl eyledi.
