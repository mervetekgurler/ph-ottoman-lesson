Hareket-i emîrü’l-hac
Emîr-i rekb-i Şâmî olan Vezir Cezzâr Ahmed Paşa’ya bundan akdem hükm-i hümâyûn gönderilüp berren Mısır cânibine me’mûr olan Diyârbekir vâlisi Vezir Güğeği Abdi Paşa’nın hevâyic-i asliyye ve levâzım-ı zarûriyye-sini bilâ-taksîr rü’yet ve tanzim ve an-asıl mesbût-ı cerîde-i zihni olan ah-vâl-i Mısriyeyi müşârün-ileyhe telkin ve tefhim eylemesi husûsu tahrîr ve terkîm olunmuşidi. Müşârün-ileyh emr ü tenbîh olunduğu vech üzere Abdi Paşa’nın iktizâ eden zehâir ve levâzım-ı sâiresini alâ-vechi’l-ekmel tesviye ve tertîb ve birkaç katar katır ve on kıt‘a zenbûrek ve iki donanmış esb ile müşârün-ileyhi terhîb eylediğinden gayri der-i devlet-medârdan irsâl olunan hazîne vaktiyle müşârün-ileyhe vusûl bulmayup fikdân-ı nakd ile dûçâr-ı çâr mevce-i ıztırâb olduğunu tahkik etmekle derhâl elli kise meblağ ile dahi umûrunu teshil ve savb-ı maksûda tesbîl etdiğini ve bu hatb-i cesîmin tanzimi akabinde cemmâze-rân-ı râh-ı Hicâz olduğunu arz u tahrîr etmiş ma-sârif-i hac nuküd-ı vâfireye muhtâc idüğü müsellem iken hîn-i hareketde Şam vâlisi tarafından nümâyân olan gayret sâlifü’l-beyân hak budur ki nakş-i sahîfe-i istihsân olmağa şayandır.
