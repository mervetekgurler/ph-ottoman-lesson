Tevcîh-i Belgrad ve Sivas
Belgrad kal‘ası müntehâ-yi sugür-ı islâmiyyede vâki' kılâ‘-ı pâdişâlıî-den olup  me’mûr-ı muhâfazası olan vulât-ı kirâma vücûd-ı celâdet ve adem-i fütûr u rehâvet şart olduğundan gayri zuhûr-ı fesâda sebeb-i âdî olan hâlâtı destiyârî-i hüsn-i tedbîr ile mukaddemce izâle etmek lâzım iken Belgrad muhâfızı Vezîr Mahmud Paşa bu dakikadan gafil olup izâhe-i es-bâb-ı münkerât ve imâte-i ilel-i menhiyyâta muvaffak olamadığından Belgrad serhaddinde ihtilâl ve fesâd zuhûr ve yamaklar taraflarından hâriç ez-vazîfe ba'zı hâlât sudûr etmeğe başlayup ez-cümle Nemçe tüccârından biri sebebi mukaddemâ def1 olunmamış bir emr-i münkerde bulunup te’dîbi içtin zikr olunan yamaklar zâbitânı haberdâr etmek muktazî iken izhâr-ı şiddet ve be’s ve hod-be-hod tâcir-i mesfûrun hânesini kebs ve yeniçeri ağası vâkıf-ı kaziyye oldukda sür'at ile mahall-i mu'arekeye yetişüp mesfûru yedlerinden ahz ü habs irâde etdikde ağayı dinlemeyün tâcir-i mesfûru kati ve istîsâl ve bu madde içün Nemçelü îrâd-ı kil ü kal eylediklerinden defan li’l-nizâ mu-hâfız-ı müşârün-ileyhin azlinde isrâ‘ olundu. Silistre muhâfazası şartiyle Sivas Eyâleti tevcih olunan Vezir Abdi Paşa’nın seraskerlikden infisâli hasebiyle kapusu halkı mükemmel olup Silistre’de mukim olduğu hâlde azm-i vak' u şân mülâbesesiyle rü’yet-i umûr-ı nâsa tasaddî edeceği nümâyân ve Silistre Eyâleti İsmail seraskerliği ile sadr-ı sâbık Ali Paşa hazretlerinin uhdesinde olup eyâletinde âharın icrâ-yi ahkâm etmesi lâ-mehâle tab'ına girân geleceği ve bu sebeble imyânelerinde  âsâr-ı nefret rû-nümûn ve yekdiğeri tahrîr ile Devlet-i aliyye’yi tasdî'den hâli olmayacakları maznûn ol-mağla Belgrad Abdi Paşa’ya ve Silistre muhâfazası şartiyle eyâlet-i Sivas Mahmud Paşa’ya işbu Zilka'denin sekizinci sebt günü tevcih ve ihsân olundu.
