Tevcîh-i Nezâret-i Baruthâne-i İstanbul
İşbu tevcîhâtda kapucu-başı Halebli Mehmed Ağa menâsıb-ı ümenâdan birini taleb ve tahsili zımnında ricâl-i Bâbıâlî’yi mübtelâ-yi kedd ü ta'ab et-mişidi. Semîr-i zamiri olan mansıbın rukabâsında kesret ve adem-i sebk tecrübe ile zâtında fıkdân-ı ehliyyet tahallüf-i hamline illet olup İstanbul Ba-ruthânesi nezâretiyle bâdî-i emirde kesb-i neşât ve hizzet ve ba'dehû kıllet-i menfa'at ve vücûd-ı hasâret mülâhazalariyle mukaddemât-ı lâgıyeye mübâ-şeret edüp şöyle ki mûmâ-ileyhin kapu kethüdâsı olduğu vüzerâda zu'mûna göre vâfir alacağı olup ba'zısmın fevti ile re’sü’l-mâl iktidârı karîn-i izmih-lâl ve sûret-i servet ve yesân müşrif-i zevâl olduğu ân be-ân beyân ve dâire-i nezâretde aczini îzân edüp Baruthâne umûru Devlet-i aliyye’nin ehemm-i umûrundan olup kayd-ı intifâ gailesiyle mukayyed olanlar filhakika idâre-sinden âciz olacakları min-ecle’l-bedihiyyât olmağla adem-i fevt-i maslahat irâdesiyle derhâl mûmâ-ileyh azl olunup sadr-ı esbak Mehmed Paşa’nın ha-zînedârı kapucu-başı Çelebi Ağa İstanbul Baruthânesi nâzın nasb olundu.
