İhsân-ı riitbe-i mîrimîrânî be-kethüdâ-yi Vâli-i Bağdâd
Müşârün-ileyhin kethüdâlığı hizmetinden olan Ahmed Ağa’nın kâbiliy-yet ve isti‘dâdı hasebiyle zümre-i mîrimîrâna ilhâk olunmasını müşârün-ileyh niyâz eylediğine binâen evâsıt-ı Zilka'dede ağa-yi mûmâ-ileyhe Rumeli beylerbeyliği pâyesiyle mîrimîrânlık ihsân olundu. 
Keyfiyyet-i Mansûr
Dağıstan havâlisinde bir müddetden berû şöhret-yâb-ı zuhûr olan Man-sûr’un hakîkat-i hâline gereği gibi ıttıla1 mümkin olmayup mahsûs erbâb-ı vuküfdan bir âdem varup merkümu re’ye’l-ayn müşâhede ve ahvâlini gelüp ifâde etmek irâde olunduğuna binâen Sohum muhâfızı olan Keleş Bey’e bu hizmet ihâle olunup mûmâ-ileyh dahi Haşan Efendi nâmında bir âdemi he-diyye ile ol tarafa sevk ve isrâ etmişidi. Merkum Haşan Efendi bir-takrîb zikr olunan Mansûra mülâki olup ahvâline gereği gibi dikkat etdikden sonra Asitâne’ye gelüp muttali* olduğu keyfiyyâtı bu veçhile takrir eder ki Man-sûr’un aslı Çeçen kazâsı kurâsından  Aldani nâm karyeden olup sa-bâveti hâlinde ra‘y-i ganem ile iştigâl ve ba'dehû hars u zirâ'at ile imrâr-ı eyyâm ve leyâl eylediğinden gayri neccârlık san'atına dahi vuküfu olup bin yüz doksandokuz senesi hilâlinde sâlâr-ı gürûh-ı enbiyâ ve kâid-i ceyş-i as-fiyâ aleyhi efdalü’t-tehâyâ hazretlerini âlem-i menâmda müşâhede edüp er-bâb-ı gavâyet ve dalâleti tarîk-i müstakime da'vet eyle hitâb-ı müstetâbiyle şeref-mend oldukda adem-i ilm ü ehliyyetinden bahs ile bu emr-i sa‘bm uhdesinden gelemeyeceğini beyân ve tekrâr sen da'vete meşgül ol sende husûl-i kudret-i ilm nümâyân olur kelâm-ı dürriyyü’n-nizâmını kart-ı binâ-gûş-i im'ân edüp bu hâl ile bîdâr ve garîk-i bahr-i efkâr olduğundan gayri bir müddet bu keyfiyyeti izhâra cesâret edemeyüp encâm-ı kâr bir defa dahi cenâb-ı risâlet-penâhîyi müşâhede edüp teblîğ-i evâmir ve nevâhiye müker-reren me’mûr oldukda derhâl abdest alup namâza şurû* ve ümmî ve dehkâ-nî iken icrâ-yi usûl ve fürû* eylediği hâlde savt-ı cevhûrî ile nâsı da'vet ve ulemâyı haberdâr eden Kitâbullah iktizâsı üzere  fî-mâ-ba‘d emr bi’l-ma'rûf ve nehy-i ani’l-münker ile meşgül olsunlar dedikde halka hayret târî ve bâ-husûs bu haber Dağıstan ulemâsına sâri olup kimi bi’n-nefs kadim ve kimi etrafa kâğıtlar tahrîriyle haberde vârid olan Mansûr budur deyü mu'te-kid ve câzim oldular. Ba'dehû Kumuk beyleriyle yek-sâk-ı ittifâk olup Mos-kovlu’nun Kızlar kal'ası üzerine azimet ile bir palankasını feth ü teshir ve derûnunda mevcûd zükûr ü inâsı der-zencîr eylediğinden gayri palankayı tahrîb ve Kızlar kal'ası kılâ'ı menî'adan olup Mansûr’un askeri gayr-i mü-tekessir ve bu mülâbese ile fethi müte'assir olduğundan zikr olunan ganâime kanâ'at ile avdet ve ba'dehû Kumuk taifesi tekrâr merkümu iğrâ ve tahrîz edüp kal'a-i mezkûre üzerine azimet eylediklerinde Moskovlu Kumuk beylerini akçe ile itmâ' ve himmet ve ikdâmların intizâ' edüp muhârebeden teb-rîd ve bakî asker feth-i kal'adan nevmîd olarak tahrîb-i bâgât ve ihrâk-ı mezrû'ât ile iktifa etmişleridi. Ol vakitden berû merkümun muhârebe zımnında azîmet-i cedîdesi mesmû‘ olmayup şimdilik emr bi’l-ma‘rûf ve nehy-i ani’l-münker ile meşgül olduğundan gayri Kumuk ve ol havalide mütemek-kin milel-i muhtelîfeden katı çok nüfûs şeref-i İslâm ile müşerref eylediğini ve Büyük Kabartay’ın sâkin oldukları mahal her ne kadar Rusyalu hükmünde ise dahi ehl-i islâmdan olduklarına binâen pâdişâh-ı İslâm halled-Allah hilâfetihû ilâ yevmi’l-kıyâm hazretlerine münkâd ve râm olmalariyle Kuban suyunun berû keçesinde sâkin Abaza ve şâir tavâifden  ba'zı kimesneler aralık aralık tahaşşüd ve Rusyalu tarafına geçüp gâret ile takay-yüd eyledikleri ve Kabartay ulemâsı pâdişâh-ı İslâm ile el-yevm Moskovlu musâlaha üzere olup bilâ-izn ü ruhsat muhârebe gayr-i sâhîh ve iğtinâm olunan emvâl helâl olmadığını tasrîh eylediklerini ve îd-i adhâdan sonra mez-bûr Mansûr Kabartay’a geçüp anları dahi cenge teşvik fikrinde olduğunu yanında olan ulemâsı tefevvüh ve merkum ben Mansûr’um deyû da'vâda olmayup gâyeten mâ-fi’l-bâb cenge teveccüh edelim diyenlere «sabır ve tahammül edin benim elimde bir şey yokdur, benden sonra gelecek bir zât vardır, işi o görecekdir» dediğini merküm Haşan Efendi takrir eder.
