Ref‘-i vezâret ve nefy-i Abdullah Paşa ve Nasuh Paşa
Sâbıkâ Şam vâlisi Azm-zâde Vezir Mehmed Paşa merhûmun imtidâd-ı vakt-i emâreti hasebiyle ba‘de’l-vefât mîrîye olan deynini eda edecek derecelerden efzûn mâl terk edeceği agleb-i ihtimâl iken muhallefâtı me’mûlden dûn ve ba‘zı kimesnelerin sanduka-i kitmânmda mahzûn olduğu melhûz ve maznûn olduğundan oğlu Abdullah Paşa ve akreb-i akrabâsından Nasuh Bey ve mukarreb etbâ‘ından birkaç kimse Âsitâne’ye ihzâr ve keyfiyyet ke-mâl-i teşdîd ve tazyik ile istifsâr olundukda  vâkıf-ı hâl olmadıklarını bi’l-ittifâk beyân ve kelâmlarını eğerçi mü’ekkîd bi’l-eymân etmişler idi. Ancak mûmâ-ileyhimâ süllem-i vezârete i‘tilâ etdikleri hâlde akall-i müd-detde cânib-i mîrîye üçer bin kise edâ edeceklerini ta‘ahhüd eylediklerine binâen be-vâsıtatü’ş-şufa*â niyazları müsâ‘ade-i seniyyeye makrûn veyâ rütbe-i vâlâ-yi vezâret birer eyâlet ile memnûn olmuşlar idi. Nâil-i vezâret olahdan berû geşt ü güzâr etdikleri mahallerde fukarâyı ızrâr ve tecrîm ve müte‘ahhid olduklan mâldan ancak Nasuh Paşa meblağ-ı kalîl teslim edüp bundan sonra dahi müte'ahhid oldukları mâli edâ edemeyeceklerinden gayri mutasarrıf oldukları memâliki tahrîb ve zu'afâ ve re‘âyâsmı ta‘zîb edecekleri zâhir olduğundan tuğları ref* ve Abdullah Paşa Rodos’da ve Nasuh Paşa İstanköy’-de ikâmet etmek bâbında emr-i âlî şeref-sudûr ve kabz-ı mâllarına kapucu başılar me’mûr oldu.
