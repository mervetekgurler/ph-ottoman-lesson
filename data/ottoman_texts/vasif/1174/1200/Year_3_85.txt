Âmeden-i elçi-i hükünırân-ı memleket-i Paten
Kampaya memâlikinden Paten vilâyetinin hükümrânı olan Tipu Sultan bu esnâda ba‘zı hedâyâ tertîb ve Seyyid Gulam Ali Hân ile Şâh Nurullah Hân’ı alâ-tarîkü’s-sefâre atabe-i felek-kıbâb-ı cihân-bânîye tesrîb edüp yedi kıt'a gurâb ile Şevvâlin yirmisekizinci günü bender-i Basra’ya vusul bulduklarını ve Basra’ya üç menzil mesâfede vâki* Devâser mukâta'ası mukabilinde âdetleri üzere istinâre ve istizâ’a kasdiyle eczâ-i kibrîtiyyeden masnû' mehtâb ta'bîr etdikleri âleti iş'âl ve bâd-i muhâlif şerâresini suvâr oldukları sefâinin birine îsâl ile derûnunda bulunan emvâl ve ricâli ihrâk etdiğini Bağ-dad vâlisi Vezir Süleyman Paşa tahrîr ve muhterik olan sefinede üç kıt‘a mücevher çelenk ve üç kıt‘a mücevher ser-piç ve üç kıt‘a incü kıladeli mücevher tılsım ve üç kıt'a mücevher bazubend eğerçi zâyi' olup ancak sefîrân-ı mûmâ-ileyhimânın melbûsât-ı dîvâniyyelerinde olmak üzere işbu zâyi' olan mücevherâtın  a'yânı indlerinde mevcûd olup Devlet-i aliyye tarafından kabûl olunduğu sûretde arz u takdim edeceklerini ve bir kıt'a sim ve işleme kaleki ve bir kıt'a takımiyle mükemmel fil tahtı ve yüz doksansekiz taka ecnâs-ı emti'a ve iki kıt'a sandal örtülü sandal-i çâr-pâye ve bir sandık yelpâze ve pîş-tahta ve devât ve şâir hırdavat ve elli vakiyye revgan-ı ıtr-ı sandal ve cedîd sikke olarak ma'lûmü’l-mikdâr altun ve taraf-ı âsafîye el-lidört taka emti‘a-i mütenevvi‘adan başka Devlet-i aliyye’de vüzerâ-yi selâse olmak müşârün-ileyhime dahi yüz altmışiki taka ve bunlara ve şâir ricâl-i devlete elli vakiyye revgan-ı ıtr ve beşyüz taka emti‘a-i muhtelife ve bir sandık yelpâze ve pîştahta ve devât ve şâir hırdavât hediyyeleri olduğu ve sul-tân-ı müşârün-ileyhin murâdı taraf-ı hilâfet-penâhîye rabt-ı rişte-i ihtisâs olup te’kîden li’l-hâl Paten Eyâleti benderlerinden Menkrur nâm benderi cümle mahsûlât ve emvâli ile pâye-i serîr-i a‘lâya ihdâ ve taraf-ı hümâyûndan zabt ve tasarrufuna bir vâli isrâ olunmasını istid'â eylediğinden gayri amede-i tüccâr-ı Hind’den Sâlih Çelebi nâmında bir şahsı bender-i Basra’ya gönderilmek üzere olup tavâif-i efrenc misillû yüzde üç gümrük vermesi il-timâs ve numûne içün nev-zuhûr frengkârî tüfeng ve piştov ve oniki sâ'at suda kaldıkdan sonra yâbis hükmünde müşte'il olur barut getürmeleriyle iktizâ eder ise bu edevâtm irsâl olunacağını ve Bağdad etrâfmda olan merâ-kıd-ı ebniyâ ve zarâih-i evliyâ mücâvirlerine ba‘zı tasaddukât ve nüzûrât gönderdiğinden  gayri Hille kasabası ittisâlinde nehr-i Fırat’dan cârî nehr-i Şâhî’den Necef-i Eşref kasabasına su icrâsiyçün elli bin kebîr rubiyye gönderilüp bundan başka Haremeyn-i şerîfeyn ve şâir âstânelerin ta'mîr ve termîmine ve rabt-ı vezâif misillû hidemâta mücâz ve me’zûn olmak bâbın-da dest-bâz-ı niyâz olduğunu ve sefîrân-ı mûmâileyhimânm müstashabları olan yirmi cenâh-ı mürg-i tâvusun onbeşi ve üç cenâh tûtî-i sefîd ve mürg-i sürh-i nûrînin üçü ve yirmi siyâh maymunun onbeşi ve iki re’s sefîd ve si-yâh fil esnâ-yi râhda mürde olup fillerin mislini celb içün iki mâh mukaddem Maskat’dan âdem ihrâc ve üç mâh zarfında vürûd edeceğini sefîrân-ı mû-mâ-ileyhimâ Bağdad vâlisine olan tahrîrâtlarında beyân eylediklerini dahi vâlî-i müşârün-ileyh tahrîr eder. Mülûk-ı etrâfdan kudüm eden süferâya i'zâz u ikrâm âdet-i devlet-i ebed-kıyâm olduğuna binâen lâzıme-i mihmân-nüvâzîye ri'âyet der-i devlet-medârdan mihmândar ta‘yîn olunması enseb ve sefirlerin ma'iyyetlerinde vâfir âdemler olup yalnız üç yüz mikdârı âdem ile Âsitâne’ye gelmeleri müstasvab olduğu Bağdad vâlisi vezîr-i müşârün-ileyh tarafına tahrîr olunup hilâl-i râhda lâzım gelen devâbb ve zehâir ve şâir levâzımm nizâmı dahi defterdâr efendi tarafına tenbîh olundu. Mülûk-ı sâ-life miyânelerinde tuhaf ve turaf ile resm-i muhâdât icrâsı eğerçi kâr-ı dî-rîn olup ancak bu makûle memleket ihdâsı ve ricâl ve emvâliyle vilâyet i'tâsı nâdirü’l-vukü‘ ve belki târîh-şinâsân-ı enâm beyninde bir emr-i gayr-i mes-mû‘ olup  bî-ceng ü cedel ve bilâ-şugl ü amel böyle bir bender-i azî-mi zabt u tasarruf mevhibe-i bârı ve muktezâ-yi kuvvet-i baht-ı cihândârî idüğü ke’ş-şems fi’i-hevâcir ce)î ve zâhirdir. Takâvîm-i büldân ve şâir esma memâlikde Menkrur ismiyle müsemmâ memleket bulunmayup galiba Menk-lur’dan muharrefdir. Menklur kenâr-ı bahirde bir bender-i şehirdir. Bundan Sumnat bir merhale şarka düşer Habîbü’s-siyer’de Menklur ve Bicanger ser-haddinde bir bender olmak üzere muharrer olup bu şehre iki fersâh karîb murabba1 bir puthâne vardır ki her dıl'ı onar zirâ' ve irtifâ‘1 beş zirâ‘ cümle divan tuc sofhalarla kapludur. İçinde dört sofası vardır. Kapı önünde olan sofada sûret-i âdemîde ahundan bir sûret resm olunup gözleri yâkutdan ter-kîb olunmuşdur, üstâdı gayet dikkatle izhâr-ı mahâret eylemişdir deyû ri-vâyet ederler.
