Vilâdet-i Sâliha Sultân
İşbu Saferül-hayrın beşinci selâsâ günü oniki sâ‘at onbeş dakikada

372

mehAsİnü’l-AsAr VE HAKAİKÜ’L-AHBAR sulb-i pâkize-i pâdişâh-ı kaviyyü’l-idrâkden bir duhter-i hurşîd-peyker per-tev-pâş-i zuhûr olup Sâliha Sultân ismiyle tesmiye kılındı.
Azl-i Defterdâr-ı şıkk-ı evvel Haşan Efendi ve nasb-ı Ahmed Nazif Efendi ve emîn-i Tersane şüden-i ser-kassâbân
Defterdâr-ı vakt bulunan Haşan Efendi bir müddet umûr-ı defterîyi idâ-re edüp bu esnâda ba‘zı avarız ile azli iktizâ eylediğine binâen işbu Saferül-hayrın onikinci isneyn günü mûmâ-ileyh câh-ı mezkûrdan ma‘zûl ve hâne-sinde ikâmet ile du‘â-yi devlete meşgul oldu. Tersâne-i âmire emini olan Ahmed Nazif Efendi mukaddemâ defterdâr iken mîrîyi sıyânet ve mizâc-ı vakte göre hareket edüp bundan böyle dahi mûmâ-ileyhden irâde-i devlete muvâfık hizmet bürûzu meczûm olmakdan nâşî «el-avd-i Ahmed» mefhûmu üzere câh-ı mezkûr kemâ-sebak zâtına elyak görülüp yevm-i mezkûrda defterdâr-ı şıkk-ı evvel nasb ve ta‘yîn ve huzûr-ı sadrü’s-südûrda dûş-i istihkakı hil‘at-i seniyye ile tezyin olunup münhâl olan Tersâne emâneti dahi er-bâb-ı servet-iktidârdan kassâb-başı Elhac İsmail Ağa’ya ber-vech-i ilhâk tevcih olundu.
