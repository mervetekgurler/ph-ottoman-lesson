Azl-i voyvoda-i Boğdan
Bir müddetden berû Boğdan voyvodası olan Aleksandra’nın iktizâ-yi vakt ü hâl  hasebiyle azli lâzım ve bu esnâda Boğdan’da mücerrebü’l-etvâr bir voyvodanın vücûdu emr-i mühimm olduğuna binâen işbu Saferül-hayrın yirmiikinci salı günü sâbıkâ Eflâk voyvodası diğer Aleksandra Boğdan voyvodası nasb olunup selefinin dahi Âsitâne-i sa'âdet’e rû-mâl-i azimet olması bâbında ısdâr-ı emr-i celîlü’l-âsâr kılındı.
