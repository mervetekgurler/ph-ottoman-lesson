Ta‘yîn-i sefîrân ez-cânib-i ebed-biinyân
Devlet-i aliyye-i ebediyyü’l-karâr ile müceddeden akd-i sulh eden İspanya kralı bundan akdem der-i devlet-medâra hedâyâ ile gönderüp devlet-i ebed-müddet tarafından dahi bir sefir irsâl olunması Âsitâne’de mukîm olan elçisi birkaç def'a takririyle istid'â ve bu vesile ile ebnâ-yi cinsleri beyninde kesb-i mübâhât ve iftihâr edecekleri inhâ eylediğinden gayri bu makûle musâlaha akabinde beyne’d-düvel ahad-i hümâ ahare sefîr ve hediye irsâl etmek kâide-i kadîmeden olduğuna binâen zikr olunan İspanya kralına mutavassıtü’l-hâl bir sefir gönderilmesi bir zamândan berû musam-mem ve Fas hâkimi Mevlay Mehmed cenâblarının dahi Devlet-i aliyye’ye temahhuz ve ihlâsı ber-vech-i etemm olup birkaç defa hedâyâ ve süferâ irsaliyle ifâ-yi lâzıme-i ihtisâs etmişidi. Müşârün-ileyh cenâblan tarafına he-dâyâ-yi mülûkâne ile elçi gönderilmesi istihsân olunduğuna binâen bu abd-i fakîr-i kesîrü’t-taksîr Ispanya’ya ve hâcegân-ı Dîvân-ı hümâyûndan Azmi Ahmed Efendi Fas’a elçi nasb olunup inşâ-Allahü te‘âlâ evvel-bahâr-ı hu-ceste-âsârda Âsitâne’den fekk-i lenger-i ikâmet etmek üzere işbu şehr-i Re-bi’ül-evvelin yedinci perşembe günü huzûr-ı sadr  ü’s-südûrda dûş-i âcizânemize ilbâs-ı hil‘at buyurulup yevm-i harekete dek kemâkân vakâyi‘-i Devlet-i aliyye’yi bu abd-i âciz zabt edüp hareket akabinde vekâlet ile hiz-met-i mezkûrenin idâresi irâde buyuruldu.
