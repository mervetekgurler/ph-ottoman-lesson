Ameden-i berîd-i kâfile-i hüccâc
Sabıka mîr-hac ve vâli-i Şam olan Vezir Cezzâr Ahmed Paşa’nın der-i devlet-medâra tahrîrâtı gelüp hüccâc-ı Şam bi-fazli’l-lahi’l-meliki’l-allâm bu sâl-i meyâmin-iştimâlde mashûben bi’s-selâma hacc-ı Beytullahü’l-harâm ve ziyâret-i Ravza-i seyyidü’l-enâm edüp cânib-i Şam’a atf-ı zimâm ve kat‘-ı menâzil ve merâhil ile Ma‘ân nâm makamda darb-ı hiyâm  eylediklerini iş'âr ve ifhâm edüp hâs u amm bu peyâm-ı meserret-encâmdan nâil-i sürûr-ı tâm oldular.
