Ahvâl-i hüccâc-ı Mısır
Mâ-beyne’l-haremeyn mütemekkin olan urbânm cânib-i Mısır’dan mu‘tâd olan surreleri birkaç seneden berû tama'a mebnî verilmediğinden mîr-hacc-ı Mısır olanlar beher sene mürûr u ubûrda azîm zahmet çeküp hattâ bir-iki def'a Medine-i münevvere’ye uğramaksızın turuk-ı mechûleden cânib-i Mısır’a azimet etmişler idi. Bu sâl dahi ne hâl ise Mekke-i müker-reme’ye geldiklerinde ihtiyâten tarik-i şarkiden peyrev-i hüccâc-ı Şam olarak avdetleri tenbîh olunmuşiken adem-i ısgâ ile tarîk-i fürû'dan azimeti ihtiyâr ve Medine-i münevvere’ye üç merhale kaldıkda leyi ü nehâr vukû‘-ı fırsata intizâr üzere olan urbân yemin ü yesârlarmdan nümâyân olup güzeşte sur-relerini mutâlebe ve giderek ağâz-ı muhârebe etmeleriyle urbânm kesreti ve mîr-hacc-ı Mısır’ın adem-i kuvveti mülâbesesiyle urbân galebe edüp mahmil-i Mısrîyi ahz ve hüccâcı gâret ve bu hâl ile Medine’ye avdetlerinde Şam vâ-lisi âdem ta'yîn edüp livâ ve mahmil-i Mısrîyi tahlîs ve mîr-hacc-ı Mısır’a eğerçi teslim edüp ancak Mısır hüccâcı bu kazâ-i nâgeh-zuhûr hasebiyle Medine’den bir hatve ileri ve harekete kudret-yâb olmadıklarını ve mîr-hacc-ı Mısır dahi bundan sonra emâret-i hacc idâre edemeyeceğini beyân akabinde Cezzâr Paşa tarafından levâzımât-ı zarûriyyeleri görülüp Beyâdülganem nâm mahalle dek istishâb olunmuşlar idi. Kesret-i nüfûs ve hayvanât sebebiyle me’kûlât ve meşrûbâta kıllet tareyânını Mısır hüccâcı müşâhede ile menzil-i mezkûrdan  mufârakate hâhişger olduklarına binâen Mısır yeniçeri ocağı’ndan Yusuf Ağa nâm şahsı vâfir asker ile Cezzâr Paşa kafileye serdâr edüp lâzım gelen mühimmât ve zahirelerin tertîb ve cânib-i Mısır’a tesrîb eylediğini vezîr-i müşârün-ileyh bu def'a vârid olan tahrîrâtında eğerçi dere ü tastîr etmiş ancak birkaç gün mürurunda kapudan paşa hazretlerinin bu husûsa dâir cânib-i Mısır’dan mufassal tahrîrâtı gelüp hüccâc-ı Mısır’a isâbet eden hasâret Şam vâlisinin iğmâzından neş’et eylediğini beyân ve işâret etmiş.
