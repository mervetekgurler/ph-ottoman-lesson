Tevcîht-ı ilmiyye
İşbu şehr-i Rebiül-evvelin onikinci günü Mekke-i mükerrem’e kazâsı şurût-ı ma'lûmesiyle sâbıkâ Edirne kadısı Halil Cevdet Efendi’ye ve Me-dine-i münevvere kazası yine şurûtiyle sâbıkâ Şam kadısı İmâm Bekir Efen-di-zâde Mehmed Emin Efendi’ye ve Edirne kazâsı Şaban gurresinden zabt etmek üzere sâbıkâ Üsküdâr kadısı Mustafa Isâmeddin Efendi’ye ve Bursa kazâsı Cumâdel-ulâ gurresinden zabt etmek üzere kudüs pâyesi olup sâbıkâ Yenişehr-i Fener kadısı Fevzi-zâde Mustafa Şükrullah Efendi’ye eğerçi tevcih olunup ancak birkaç gün sonra vefât etmekle kazâ-i mezbûr bi-hase-bi’t-tarîk Konevî Hamza Efendi’ye tevcih ve hâriç mevleviyetleriyle dahi ba'zı mevâlî-i devriyyenin hâlleri terfih olundu.
