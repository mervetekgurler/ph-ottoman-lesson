Azl-i emîn-i Darbhâhe ve tevcîh-i emânet-i Matbah
Hâcegân-ı Dîvân-ı hümâyûn’dan olup bir müddetden berû darbhâne emânetiyle dem-güzâr olan Mehmed Efendi evâil-i şehr-i mezkûrda azl olunup mansıbı ile sultân-ı aliyyetü’ş-şân kethüdâsı ve Matbah-ı âmire emini olan Yusuf Ağa ber-murâd ve Matbah emâneti ile Elhac Selim Ağa dil-şâd oldu.
Azl-i Reisülküttâb Atâullah Bey-efendi ve nasb-ı Feyzi Süleyman Efendi ve tevki‘î şüden-i Defterdâr-ı sabık Haşan Efendi
Reisülküttâb olan Bekir Paşa-zâde Atâullah Bey-efendi muktezâ-yi ce-reyân-ı hükm-i kazâ vü kader ile işbu şehr-i Rebiülâhirin onikinci hamiş günü mesned-i riyâsetden dûr ve ibtidâ-yi emirde Mısır’a ve ba‘dehû Edirne sarâyını ta‘mîre me’mûr olup eşref-i hidemât-ı devlet ve gencine-i esrâr-ı saltanat olan umûr-ı riyâset ki hasretü’l-küttâb ve matmahü’l-enzâr erbâb-ı ma‘ârif ve elbâbdır. Bu hilâlde meşkûrü’l-âsâr ve mücerrebü’l-etvâr bir sâ-hib-i vak* u i‘tibâra ihâle olunmak hasr-ı külli ve lüzûm-ı tabi‘î ile lâzım ge-lüp binâberîn Devlet-i aliyye-i ebediyyü’l-istimrârda iki def'a sadrıazam ket-hüdâsı ve bir def‘a defterdâr-ı şıkk-ı evvel ve reisülküttâb ve el-hâletü-hâzihi tevki'î olan Süleyman Feyzi Efendi sinîn-i mütetâvileden berû me’mûr olduğu hidemât-ı cesîmede izhâr-ı lâzıme-i istikâmet ve vukû* bulan meşveretlerde ba'zen re’yi isabet eylediğine binâen mahzâ sevk ü tergîb-i âsaf-ı kadr-şinâs ile yevm-i mezkûrda  câh-ı riyâset ile tefrîh ve tatrîb ve münhal olan mansıb-ı tevkii ile defterdâr-ı sabık Haşan Efendi taltif ve tat-yîb olundu.
