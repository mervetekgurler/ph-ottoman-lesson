Tevcîh-i rütbe-i vezâret be-emîn-i Tersâne ve vukü‘-ı tevcîhât
Kassâb başıhk ilhâkiyle Tersâne-i âmire emini olan Elhac İsmail Ağa’ nın şimdiye dek me’mûr olduğu hidemât-ı Devlet-i aliyye’de hüsn-i idâresi mücerreb olmakdan nâşî bahr-i âtıfet-i pâdişâhî mevc-rîz-i zuhûr olup şehr-i mezkûrun ondördüncü sebt günü Bâbıâlî’ye da'vet ve dûş-i istihkak ve istîhâline ilbâs-ı hil‘at-i vezâret olduğundan gayri hasretü’l-vüzerâ olan Anadolu Eyâleti ile dahi menşûr-ı i'tibârı tezyin ve şimdilik İsmail seraskeri sadr-ı sâbık Ali Paşa ma'iyyetine ta'yîn olundu. Münhal olan Tersâne-i âmire emâneti hazîne kethüdâsı esbak Râif Ali Efendi’ye ve kassâb başıhk Tophâne nâzın Mehmed Emin Ağa’ya tevcih olunup yevm-i mezkûrda Karaman Eyâleti dahi Vezir Esseyyid Ahmed Paşa’ya ve Sivas Eyâleti Sinop muhâfazası şartiyle Vezir Mikdâd Ahmed Paşa’ya ve Adana Eyâleti İbrâil muhâfazası şartiyle Vezir Mahmud Paşa’ya ve Bender Sancağı kal‘ası muhafazası şartiyle İçel mutasarrıfı Vezir İzzet Mehmed Paşa’ya tevcih olundu.
Ahvâl-i Şahin Giray
Dîn ü devlete adû olan Moskovlu iklîm-i Kırım’a müstevli olduklarında Şâhin Giray’ın nakş ber-âb kabilinden olan hanlık ünvânını izâle ve imhâ ve bir mikdâr vezâif ta'yîni ile bir mahalde müşârün-ileyhi îvâ ve iskân etmişler idi. Müşarün-ileyhin bu hilâlde Ahmed Efendi nâm âdemisiyle der-i devlet-medâra tahrîrâtı gelüp me’âli memâlik-i mahrûse-i Devlet-i aliyye’den Deşt-i Kıpçak’a mürûr isticâzesinden ibâret  ve âdemisi merkümun takririne dahi ba'zı keyfiyyet ihâle etmiş bulunduğundan istintak ile keşf-i serîre-i hâle mübâderet olundukda Kırım cenerali devletinin ta'lîmi ve tarafına müte'allik ba'zı devâ'înin husûlü ümidiyle hân-ı müşârün-îleyhin tekdir ve tahkirine hasr-ı vakt hattâ bu hilâlde memâlik-i Rusya’dan fekk-i râbıta-i ârâm ve memâlik-i Devlet-i aliyye’ye atf-ı zimâm eder isen Rusyalu tarafından sana ruhsat vardır muamelelerini îhâm ile müşârün-ileyhe kâğıt tahrîr ve istiskal olunduğunu hiss ile hân-ı müşârün-ileyh beni bu tarafa tah-rîrâtiyle tesyîr edüp kendüsü cevâb-ı tahrîrâta intizâren âheste-reftâr ile Leh memleketine doğru müteveccih olduğunu takrir etmekle husûs-ı mezkûr zımnında erkân-ı devlet birkaç def'a akd-i encümen-i meşveret edüp herkes netîce-i hevâtırını tasrîh ve bilâhire memâlik-i mahrûse-i pâdişâhîye da‘vet ile ebnâ-yi cinsi gibi bir mahalde ikâmet etdirilmesi husûsunu tercih eylediklerine binâen derhâl da'veti mutazammın hân-ı müşârün-ileyhe der-i devlet-medârdan tahrîrât irsâl ve te’lîf ve istimâlesini mûcib olur mukaddemât bas-tiyle îfâ-yi lâzıme-i vakt ü hâl kılındığından gayri dergâh-ı âlî kapucu basılarından sâbıkâ baş bâkî kulu İsmail Ağa mihmândâr nasb u ta'yîn ve Ho-tin’den hân-ı müşârün-ileyhi alup Bükreş’e ve andan Edirne’ye îsâl husû-su ağa-yi mûmâ-ileyhe tavsiye ve telkin olunup yollarda emr-i muhafazasına kıyâm ve ikrâm ve ihtirâmına ihtimâm etmek sûretinde mîrimîrân-ı ki-râmdan Kavşan muhâfızı İsmail Paşa dahi me’mûr olup güzergâhda vâki* olan menzâil ve merâhilde  iktizâ eden zâd u zahiresi tehyi’e ve tanzim ve lâzım gelen bahâlarının bir mikdârı havâle ve bir mikdârı nakden teslim olunmuşidi. Bu esnâda müşârün-ileyhin tekrâr der-i devlet-medâra tahrîrâtı gelüp mukaddem ve muahhar hakkında ba‘zı kelâm zebân-güzâr-ı enâm olduğuna binâen havf u haşyeti telmih ve taraf-ı pür-şeref-i mülûkâ-neden te’mîne muhtâc olduğunu îrâd ve tasrîh etmekle bu niyâzı dahi hüsn-i müsâ'afeye karin ve münâsib olduğu vech üzere emr-i te’mîn dahi vücûda geldiği tarafına îmâ ve tenbîh olunup o esnâda mihmândâr dahi Hotin’e vusûl bulmuş olmağla hân-ı müşârün-ileyhe emniyyet hâsıl ve Hotin câni-bine ubûr ile P[r]ut başında âmâde kılınan konağa nâzil olduğunu Hotin mu-hâfızı ve şâirleri tahrîr ve işaret etmişler.
