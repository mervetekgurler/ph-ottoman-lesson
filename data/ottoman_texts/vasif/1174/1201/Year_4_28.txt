Firâr-ı Voyvoda-i Boğdan
Bundan akdem Boğdan voyvodası olan Aleksandra maktûl Ligor ile se-fereden evvel Boğdan’da bulunup sefer vukü'unda ma‘an Rusyalu’ya esîr olmuş idi. Sulh akabinde Ligor ile Boğdan’a ve ba'dehû bi’n-nefs Asitâne’ye revâne olup bir müddetden sonra Dîvân-ı hümâyûn’da tercümân bulunan Nikola’ya dâmâd ve o hilâlde Eflâk voyvodalığı ile tercümân-ı mezbûr ber-murâd oldukda dâmâdının kâbiliyyet ve isti'dâdını îrâd ile tercümânlığı sevk u tergîb ve fi’l-asl Rusyalu’da ikâmeti kayd-ı isr ile olup beyzâdeliği dahi ma‘lûm olduğundan  ihtimâl-i hıyânet verilmeyerek miyâneye tahal-lül eden Mihal’den sonra Dîvân-ı hümâyûn tercümânlığiyle tatrîb olunmuşidi. Mesfûr tercümânlık ile mesrûr oldukda matlab-ı aksâsı olan beyliği tahsil zımnında hass u âma ızhâr-ı temellük ve mesekenet ve o hilâlde Boğdan voyvodalığının münhal olacağını hiss edüp nihânî amele mübaşeret ile voyvodalığa dahi destres olup Boğdan’a vardıkda tedrici zulm ü udvâna ağâz ve refte refte derîçe-i hıyâneti bâz edüp tamamca re'âyâyı ızrar ve ta‘zîb ve Devlet-i aliyye’nin kilârı makamında olan memleket-i Boğdan’ı ifsâd ve tah-rîb etdikden sonra an-asıl müncezib olduğu Rusyalu diyârına firar fikriyle Rusyalu’nun Boğdan’da mukîm olan konsolosuna keşf-i serîre-i zamir ve sûret-i mümâşât müşâhedesinden sonra bir müddet dahi celb-i emval de-vâ'isiyle emr-i firârı te’hîr etmişidi. Hâin-i mesfûrun etvâr-ı nâ-hemvârmdan âsâr-ı hıyanet mahsûs olduğuna binâen celiyye-i hâline ıttılâ70 içün taraf taraf tecessüse ibtidâr olundukda fesâd-ı derûnu ta‘ayyün etmekle derhâl azl ü tenkil ve Asitâne’ye gelmesiyçün tarafına irsâl-i emr-i çelil olunup azlini tahkik etdiği gibi iddihâr etdiği emvâl ve eşyâyı istishâb ve Moskov konsolosu delâletiyle Moskov’a gitmek üzere Leh’e firar ü şitâb eylediğini vulât-ı serhad ve Boğdan boyarları lede’t-tahkîk der-i devlet-medâra tahrîr ve ten-liğ-i bî-nihâye tevzî‘ ve kabz edüp irâde-i fâsidesine mümâşât etmeyen bey ve beyzadeleri kati ve hânelerini ihrâk ve bu zerî‘a-i şeni‘a ile vedi‘atullah olan zu‘afâ-yi nâsı mukayyed-i visâk-ı meşakk eylediğine kanâ‘at etmeyüp Devlet-i aliyye-i ebediyyü’l-karârın bu hilâlde serhadlere asâkir ta'byesiyle iştigâlini fırsat add ve dest-i tecâvüz ve ta'addisini her tarafa bast u rnedd edüp şakk-ı asâ-yi müslimîn ve hetk-i nâmûs-ı dîn eylediği müte‘ayyin ve fî-mâ-ba‘d ıslâhı gayr-i mümkin olmağla hakkında i‘tâ olunan fetvâ-yi şerife mûcibince izâle-i vücûd-ı nâ-sûduna hasr-ı sâ‘id-i ihtimâm  ve Rumeli vâlisi başbuğ nasb olunup üzerine berren ve bahren sevk-i ketâib-i zafer-encâm kıhnup mansıbı hâlâ Yanya mutasarrıfı mîrimîrândan Çavuş-zâdeye tevcih olundu.
