Tevcîh-i emânet-i surre
İşbu Cumâdel-âhirenin üçüncü cum'a günü sâbıkâ İstanbul ağası Hacı İsmail Ağa’ya kapucu başıhk inzimâmiyle surre emâneti tevcih olundu.
Zikr-i tevcih ve tebdîl-i sadreyn ve ıtlâk-ı Derviş Mehmed Efendi Kâdı-i İstanbul-ı sabık ve ihsân-ı pâye-i Anadolu be-Veli Efendi-zâde
Rumeli kazaskeri Mehmed Mekkî Efendi ve Anadolu kazaskeri Birâ-der-zâde Yakûb Efendi müddet-i örfiyelerini tekmil eylediklerine binâen işbu Cumâdel-âhirenin ondördüncü sah günü sadâret-i Rumeli Anadolu pâ-yesi olan Esseyyid Yahya Tevfîk Efendi’ye tevcih olunup illet-i bedeniyyesi tahallüf-i nevbetine vesile olan sâlifü’z-zikr Yakûb Efendi’ye Rumeli sadâreti pâyesi ihsân ve sadâret-i Anadolu ile hâlâ nakîbü’l-eşrâf olan kâmilü’s-Seyyid Mehmed Efendi cezlân kılındığından gayri sâbıkâ İstanbul kadısı olup bundan akdem Gelibolu’ya iclâ olunan Derviş Mehmed Efendi’nin bir müddetden berû mübtelâ olduğu kurbet ve gurbetden vâreste olmasına irâde-i aliyye ta‘alluk etmekle yevm-i mezkûrda müşârün-ileyh dahi kayd-ı nefyden rehyâb ve İstanbul pâyesi olan Veli Efendi-zâde Anadolu sadâreti pâyesiyle kâmyâb oldu.
