Nusret-yâften-i asker-i sultanî der-diyâr-ı Mısır
Bundan akdem vukü‘ bulan muhârebe akabinde ta'kıb ve tedmîr-i mu-hâlifîn  irâdesiyle Kapudan-ı deryâ Vezîr Gazi Haşan Paşa Mısır vâlisi Vezîr Abdi Paşa’yı ta‘yîn edüp ma'iyyetine kalyoncuyân neferâtiyle kethüdasını ve asâkir-i Mısriyye ile itâ'at ve hizmetinde olan ümerâyı me’mûr ve iktizâ eden top ve cebe-hânelerinin ikmâlinde sarf-ı makdûr eylediğinden gayri hengâm-ı muhârebede fâidesi meşhûd olan çarh-ı felek inşâsını dahi re’y edüp fî-akrebi’l-vakt anı dahi itmâm ile tekmîl-i esbâb-ı zâhiriyye et-mişidi. Asâkir-i mansûrenin Mısır’dan yirmiüç konak ba‘îd olan Cerce’ye vusûl bulduklarını usât-ı Mısriyye tahkik ve şehr-i Rebiül-âhirin yirmiseki-zinci günü cem1 etdikleri evbâş-ı nâsı ceng ü cidâle iğrâ ve teşvîk etmeleriyle asâkir-i tarafeyn muhârebeye kıyâm ve ibtidâ-yi emirde asâkir-i zafer-encâm çarhacıları sûret-i kerr ü ferr kaidesi üzere ızhâr-ı şîve-i inhizâm ve bu hâlet sebeb-i gurûr-ı usât-ı li‘âm olup piyâde askeri üzerine hücûm ve iftihâm eylediklerinde verâ-yi çarh-ı felekde fitîl-i derdest olan asâkir-i man-sûre nevâir-i gayreti iş‘âl etmeleriyle sevâd-ı muhâlifîn bâ-avn-i müste'ân müteferrik ve perîşân ve kuvvetü’z-zahrları olan Lâçin Mustafa Bey ile ağa-yi sâbık Ali Ağa’nın ve şâir usâtdan üç yüz mikdârı eşhâsın ru’us-ı men-hûseleri meydân-ı mezelletde gaitan olduğundan gayri zikr olunan muhâlifîn ile Dârünnedve-i şikâkda tevsîk-i uhûd eden urbânm ekserisi maktûl ve bâ-husûs asâkir-i mansûrenin çarhacılarmı tazyik eden fırka-i bâgiyenin  her tarafları mesdûd olduğundan bi-tarîki’l-istîmân ordu-yi zafer-pûye mülhak ve mevsûl oldukları ve muhârebe-i merkûmede asâkir-i pâdi-şâhînin erbâb-ı taayyününden ancak Ali Bey ayağından zahm-nâk ve Zül-fikâr-ı Kâşif birkaç zahm ile nühüfte-i zîr-i hâk olup bundan sonra nihâyet-i hudûd olan Asvan ve İbrim’e dek ta‘kîb-i muhâlifîn tasvîb ohınmuşidi. Bi-nâberîn asker-i nusret-karîn mahall-i mu‘arekeden hareket ve ümerâ-yi bed-kirdârın ba'de’l-muhârebe firâr etdikleri bender-i îsnâ semtine sevk-i ketâib-i pür-celâdet etdikleri usât-ı mezbûrenin lûmları oldukda mukavemete adem-i kudretleri derk ile Asvan’a doğru inân-tâb-ı hezimet olmuşlar idi. Asker-i zafer-rehber verâlannı boşlamayarak zikr olunan mahalle dek geldiklerinde bugât-ı merküme mürg-i nîm-bismil gibi tekrâr hareket ve ıztırâba başla-yup kasd-ı ızrâr da‘iyeleriyle iki tarafdan asker-i pâdişâhî üzerlerine gelmek tasavvurlarında oldukları tahkik olunmağla derhâl kapudan paşa hazretlerinin kethüdâsı Elhac İsmail Ağa mevcûd ma'iyyeti olan kalyoncu askeriyle nehren sedd-i râh-ı a‘dâya müsâra'at ve irâde-i ubûr-ı nehr ile fikr-i zarar ve cevr eden bagîleri nişâne-i top ve tüfeng eylediklerine binâen ekserinin siyâb-ı bezle-i hayâtları hark ve bâ-husûs kasd-ı ubûr ile i‘dâd olunan zev-raklan gark olunup bu hengâmda Murad Bey bî-zîn ve efsâr bir esbe suvâr ve hevâdârı olan İbrâhim Bey’e kafadâr olarak beş-altı yüz kadar bakiy-yetü’s-seyf ile İbrim ve Karalar tarafına firâr eylediler. Bundan sonra Asvan kafasının zabtı ve termîmi tabi‘at-ı maslahatdan add olunduğuna binâen zikr olunan kal‘a dahi zabt ve her çend fî-mâ-ba‘d usât-ı mezkûrenin avdetleri müstehîl ise dahi henüz hayâtda oldukları hasebiyle güzergâhlarında vâki1 kal‘a-i mezkûrenin tahkîm ve tarsîni ve li-ecli’l-muhâfaza bir mikdâr asker ile cerî ve cesûr bir şahsın ta'yîni emr-i mühimm mülâhaza olunduğuna binâen ümerâ-i Mısriyyenin şüce'ânından mîr-hacc Cedâvî Haşan Bey’in bu hizmete me’mûriyyetini rü’esâ-yi asker münâsib gördüklerini ve bundan sonra fazl-ı nâ-mütenâhî-i İlâhî ile bir gâile-i hâile kalmayup bâkî askerin avdeti lâzım geldiğini kapudan paşa hazretlerine tahrîr ve inhâ etmeleriyle tahrîrâtları nefsü’l-emre mutabık olduğuna binâen husûsât-ı mezkûre müşârün-ileyh hazretleri tarafından dahi tasvîb ve sunûf-ı askeriyyeden bin altı yüz nefer asker mîr-i mûmâ-ileyhin ma‘iyyetine tertîb olunup masârif ve ma‘âşı-na medâr olmak mülâhazalariyle ol tarafa semt olan Çerce beyliği dahi mîr-i mûmâ-ileyhe tefvîz ve el-yevm Çerce beyi olan Kasım Bey’e bir şey-i âhar ta‘vîz olunup bu sâl-i meyâmin iştimâlde Mısır mîr haclığı Rıdvân Bey’e ihâle olunacağı rü’esâ-yi askeriyyeye müşârün-ileyh hazretleri tarafından işaret ve bi-avnihi-te‘âlâ usâtm izmihlâlleri ta‘ayyün edüp medâr-ı kibr ü nah-vetleri olan ümerâ ve keşşâfm ba‘zısı istîmân ile dâhil-i mecma‘-ı asker-i devlet ve ba'zısı küşte-i şemşîr-i kahr u mezellet olduğundan gayri bakiyye-tü’s-süyûf olan bagîlerin adedleri ancak beş-altı yüze müntehî ve geşt ü gü-zâr etdikleri mahallerde ve me’kûlâtın gayet kılleti takrîbi ile hevâperestleri mübtelâ-yi maraz-ı cû‘ ve mahrûm-ı râhat ve hücû‘ olup ve meyl-i necât ile i‘tirâf-ı hatî’at edenleri Cedâvî Haşan Bey’e ilticâ ve teba'iyyet edecekleri hüveydâ olduğunu kapudan paşa hazretlerinin müte‘âkib vürûd eden tahrîrâtı te’yîd etmişdir. Cenâb-ı Hakk bed-hâhân-ı dîn ü devleti dâimâ mak-hûr ve hâmî-i beyza-i İslâm olan pâdişâh-ı zafer-encâmı her hâlde muzaffer ve mansûr ede, âmîn.
