Tertîb-i Dîvân ve rû-mâl-i elçi-i Prusya be-südde-i senîyye
Bundan akdem hâlik olan Prusya kralına câ-nişîn olan kral-ı cedîd pâye-i serîr-i a‘lâya nâme ve hedâyâ gönderüp Âsitâne-i sa'âdet’de mukad-demâ maslahat-güzâr iken bu def'a orta elçi nasb etdiği şahıs vâsıtasiyle takdimini irâde eylediğine binâen birkaç gün mukaddem elçi-i mersûm Bâ-bıâlî’ye gelüp huzûr-ı sadrü’s-südûrda ilbâs-ı ferve-i semmûr ile mesrûr ol-muşidi. İşbu Cumâdel-âhirenin ondördüncü sah günü tertîb olunan dîvân-ı
şâmihü’l-erkânda elçi-i mersûm pâye-i serîr-i a‘lâya vaz‘-ı cebîn-i meskenet ve kralın nâme ve hedâyâsmı ba‘de’t-takdîm ilbâs-ı hil‘at ile hâiz-i rehîne-i mefharet oldu.
