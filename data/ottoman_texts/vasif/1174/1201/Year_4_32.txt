Zikr-i mülakat ve mükâleme-i hazret-i sadâret-penâhî bâ-elçi-i İngiliz
Şurût-ı musâlahaya müte‘allik ba‘zı umûr-ı cüz’iyyeyi a‘dâ-yi li’âm-ı i‘zâm ve kuvve-i istidrâciyyelerine iğtirâren günde bir vaz‘-ı nâ-ma‘kul irâeti ile tasdî‘-i ser-i devleti iltizâm eyledikleri ne makûle garaz-ı fâside mübtenî idüğü Devlet-i aliyye’ye hayır-hâh geçinen ba‘zı düvel elçilerinden tefahhus ve tashîhde fâide der-kâr olduğunu  sadnazam-ı sütûde-şiyem tefekkür ve te’emmül buyurup binâberîn şehr-i Rebiül-âhirin onyedinci günü ta-raf-ı âsafânelerinden İngiliz elçisi Aynalı-kavak’a ihzâr olunup vâki' olan mükâlemeleri bi-aynihâ işbu mecelleye sebt ü tastır olundu. Yevm-i mezkûrda İngiliz elçisi ile mülâkât olunup taraf-ı sadâret-penâhîden elçi-i mes-fûra hitâb birle «elçi bey seninle sinîn-i adîdeden berû dostluk ve hukukumuz var ben sadrıazam ve siz elçi farz olunmayarak ve hâricden bî-garaz iki dost mesâbesinde olarak biraz sohbet edelim, evvelâ senden bunu su’âl ederim ki Rusya imparatoriçesinin Kırım ve Kerson’a geleceği tahakkuk eyledi ve isticlâb olunan havâdisâta dostlarımızın ihbârlarma göre hudûdu-muz mukabelesine elli altmış bin asâkir ile geliyor, böyle ağır asker ile gelen dostluk içün gelmez bunların merâmları muhârebe olduğunu ben meczûm biliyorum, muhabbet ve ihlâs ana derler ki -kişi dostunu melhûz olan muhataradan âgâh eyleye- doğrucasını bana ifâde ile ana göre hareket edelim» dedikde elçi-i merkûm cevâba ibtidâr edüp «aklımın muhît olduğu ve tahkik edebildiğim husûslan sizden ketm etmek ihtimâlim yokdur». Rusya çariçesi nail olduğu galebeye bir derecelerde iğtirâr üzeredir ki ta'bîr olunmaz ve kendüsüne ve ricâline gurûr ânz olup rûy-i arzda cümle milel-i nasârâyı kılıcı ile lerzân eden Devlet-i aliyye-i Osmaniyyeye gâlib gelüp Kırım’ı yed-lerinden aldık fî-mâ-ba‘d her ne teklif eder isek husûle gelür ve tereddüt edemezler i'tikâdını cezm eylediklerinden gayri cemî-i düvel-i Avrupa’ya bu hâ-leti  vaz'en ve kavlen ifşa eylediler. Devlet-i ebed-müddet bir mâd-dede muhâlefet gösterse hudûdlarda bir mikdâr asker irâeti ve elçilerine ihâ-feyi mûcib kelimât telkini ile maksûdlarmı ber-vech-i suhûlet husûle getür-meği âdet ittihâz etdiler. Bundan akdemce Rusya elçisine verilen takrir me-tânet ve celâdet-i Devlet-i aliyye’yi mutazammm olmağla Rusya çariçesi me’mûlümün hilâfı kelâmı mülâhaza ve ben cihângirlik dâ'vâsında iken birden bire bu kaziyyede sözüm ısgâ olunmayup Osmanh Devleti salâbetinde izhâr-ı sebât eylediği hâlde bu kadar devletler indlerinde etdiğim da‘vâ bâtıl olup hakaret ve rezâleti mü’eddî olacağı bî-iştibâhdır. Bi’n-nefs kendim Kırım ve Kerson’a varup külliyyetlü asâkir istishâbiyle icrâ etdireceğim me-vâddı Devlet-i aliyye’ye teklif ve mümâşât olunmadığı takdirde ceng hâzırdır vâdisini irâet ederim. Anlar asâkir-i külliyyeyi hudûdları mukabilinde gördüklerinde elbette havfa düşüp istediğim şeyleri istihsâl ve mutasaddî olduğum iddi‘âyı cümleye tasdik etdiririm fikriyle Kerson’a berû teveccühe karâr verdi. Devlet-i aliyye bi-inâyetillâhi te'âlâ evvel baharda mükemmel ve müretteb donanmasını Karadeniz’e ihrâc ve Özi ve Bender ve Hotin ser-hadlerini asâkir ile teşhîn ve bir serasker-i kaviyyü’l-iktidâr ve ma'iyyetine kırk-elli bin asker cem1 ve bahren ve berren hâzır ve müheyyâ bulunur ise Rusya çariçesi edebini takmup ser-rişte-i musâlahanın kırılmamasına ken-düsü tâlib olacağı muhakkakdır. Zîrâ Moskovlu’nun nakidleri olmayup şu etdikleri tedârükâtı duyûn ile tanzim etmiş olmalariyle zâhirde  her ne kadar muhârebeye kıyâm reftârını gösterirler ise dahi bâtınen cengi istemezler garazları maglata ile maslahat bitirmektedir, çariçe-i mesfûre kendü oğlu ve_veliahdı Pavlo’dan dâima havf u endîşe üzere olmağla oğlunun iki nefer |Ç) çocuklarını ve Petersburg’da işe yarar Rusya ricâlinin cümlesini berâber tasahhub eyledi ki oğlu ittifâk edecek kimesne bulmaya, bununla bile yine emin değildir. Câizdir ki illetini bahâne edüp etibbâ cevâz vermediler kelâmına ibtinâ ile berülere gelmeği terk eyleye ve hâlâ Leh kralı Rusya
çariçesinin sevgilisi olmağla istikbâline vardıkda Kerson’a berâber götü-recekdir. Rusyalu’nun asıl maksûdları memâlik-i İran’a istilâdır. Ba‘zı Acem hânlariyle şurût akd eylemişlerdir. Lâkin aralıkda Dağıstan halkı ve Lezkî asâkiri irâde-i mezkûrelerini infâza mâni‘ olmalariyle hudûd-ı Devlet-i aliyye karşulannda küllî asker gösterecekleri ve Devlet-i ebed-müddet evvelki gibi tedârükden gafil ve Rusyalu’dan havf ve îrâd edecekleri tekâlîf-i fâ-sidelerine müsâ'ade gösterir ise berû tarafdan emniyyet iktisâb ve var kuvvetlerini Lezkî üzerine havâle ve işte sizi himâye edecek Osmanh Devleti bizden korkusundan nefes alamayup matâlibimizin cümlesine râzı oldu. Fî-mâ-ba‘d beyhûde ırz ve canınızı itlâf eylemek lâyık değil hâzırca bize ittibâ1 ve tahsîl-i selâmet edin deyüp Lezkîler dahi Devlet-i aliyye’nin derece-i inhitatını mutâla'a ve kalblerine ye’s urûziyle cengden el çeküp Moskov’a teba'iyyet etdikden sonra İran üzerine yürüyeceklerdir ve mekâsıd-ı mezkû-releri  husûlünden çok geçmeyüp elbette Devlet-i aliyye ile ceng kapularmı açup zamirlerinde kurdukları fesâdı âsânhkla kuvvetden fi‘le götüreceklerdir. Eğer Devlet-i aliyye Nemçelü dahi üzerimize hücûm eder i'tikâdında ise bu fikri derûnundan çıkarsın. Nemçe çasarmın memâlikinde ve Macarlıkda taraf taraf ihtilâl derkâr ve Hersekler kendüsünden mütenef-fir olmalariyle bu esnâda Devlet-i aliyye ile muhâseme eylemek ihtimâli yokdur. Civarda bulunan Venedüklii’den endîşe olunur ise bunların hareket etmeleri ihtimâli vârid değildir. Venedüklü bir vakitde Nemçelü’den emin olmayup kuvve-i askeriyyeleri dahi mefküd olmağla Nemçelü’nün sözlerine uyup Devlet-i aliyye ile muhârebe eylese netîce-i kârda Leh memleketi gibi Venedik arazisini mukâsemeye getürecekleri Doj Cumhûriyeti’nin ra‘nâ ma‘-lûmlarıdır. Devlet-i ebed-müddet ile bozuşmayacağı güneş gibi zâhirdir. Hâsıl-ı kelâm Devlet-i aliyye bu sene-i mübârekede masârife bakmayup ve geceyi gündüze katup evvel bahara dek bâligan-mâ-belag Donanma-yi hümâyûn sefâinini birkaç kat olarak tertîb ve derûnlarını asâkir ve mühimmât ile teşhîn ve Hotin ve Bender ve Özi karalarını dahi asâkir ve mühimmât ile tahkim ve ma*iyyet-i seraskerîye dahi otuz-kırk bin cengâver piyâde ve suvâ-riyi isticlâb eyledikden sonra metânet ile dursun ve Moskovlu münâfî-i şurût teklif îrâdında ısrâr eyledikde biz ahdimiz hilâfı hareket etmiş değiliz şimdiye dek mugâyir-i sulh sizden sudûr eden evzâ‘ın hadd ü hasrı bu kadar galebenize mağrûren olmayacak teklifleri ediyorsuz, ahdinizde sâbit iseniz  bunlar iktizâ eylemez, merâmınız başka ise ne mâni* beyân edin makâlini serd eylesün, alim-Allahü te‘âlâ ol vakit ceng etmek şöyle dursun vesâit tedârüküne başlayup sulhun bekâsını sizden iltimâsa mecbûr olur, ancak kendülerine mukabele olunacağını akılları kesecek tedârükat lâzımdır. İnşâ-Allah bu işe ben ve Fransa elçisi tavassut edüp ba‘d-ezîn Devlet-i aliyye gailelerinden emin olacak bir nizâma konulmak mümkindir. Hemen gayret günüdür, Dağıstan halkına ve hânlarına Devlet-i aliyye bir mikdâr masârif ihtiyâriyle fermânlar ve atiyyeler ve hediyyeler gönderüp celb-i ku-lûb eylediği Avrupa’da işidildi. Devlet-i ebed-müddet kırk bin kise akçe etmiş kadar iş gördü, Moskovlu elli bin kise masraf etseler bunu husûle götüremezler idi. Bu hareket Rusyalu’nun bellerini kırmışdır. Devlet-i kavî-şevketin işbu tedbîrini cümle devletler tahsîn eylemişlerdir deyû takrir eyledi.
