Mükâleme-i Reisiilküttâb Feyzi Süleyman Efendi ve zikr-i ba*zı umûr ez-müteferri*ât-ı mükâleme
Reisülküttâb Atâullah Bey-efendiyle muahharen vâki* olan mükâlemede Rusya elçisi onbir madde serd edüp mükâleme mazbatasında tasrîh olunduğu üzere miyânelerinde ba‘zı ebhâs güzerân ve bilâhire mevâdd-ı mezkûre
taraf-ı evliyâ-yi ni'amâya beyân olunup meclis-i diğerde lâzım gelen cevâb-lan verilmek üzere tayy-i bisât-i meclis kılınmış idi. Mîr-i mûmâ-ileyh o hilâlde hizmet-i riyâsetden munfasıl ve Feyzi Süleyman Efendi yerine muttasıl olup elçi-i mesfûr dahi câ-be-câ taleb-i cevâb ile  ta'cîzden hâli olmayup beher hâl efkâr-ı sakıbe ile cevâbı tehyi’e olunmak muktezî olduğuna binâen îrâdât-ı mezkûrenin sûret-i mülâyemetde cevâbları re’isülküt-tâb efendi tarafından sebt-i sahîfe-i dikkat ve ibtidâ Bâbıâlî’de müctemi* olan ricâl-i Devlet-i aliyye’ye irâ’et ve ba'dehû semâhatlû şeyhülislâm ve sudûr-ı kirâm hazerâtına arz olunup ecvibe-i mezkûreyi cümlesi tahsîn ve tasvîb eyledikleri taraf-ı sadrü’s-sudûrdan pâye-i serîr-i a‘lâya arz ve akd-i meclis-i mükâleme istîzân olunmağla mûcibince ruhsat-ı hümâyûn sudûr ve işbu şehr-i Rebiül-âhirin yirmiyedinci günü reisülküttâb efendi konağında elçi-i mesfûr ile akd-i mecüs kılınup meclis-i mezkûrda güzerân eden ebhâsm tafsili mükâleme mazbatasında mukayyed olmağla verilen ecvibenin icmâli bu j mahalle kayd olundu. Özi’nin tuz maddesi bu tarafda kat* olunur mevaddan j olmamağla mübâşirimiz hâlâ Özi’dedir ve Özi muhâfızı dahi pâ-der-rikâbdır.
Muhâfız-ı müşârün-ileyh bu tarafda şifâhen ifâde ve mübâşirimiz dahi tek- | râr bir fermân-ı âlî ısdâr ederiz. Siz dahi me’mûrunuza tahrîr edin hudûd-da muhâbere edin ve Özi ahâlisini ve sizin hudûdda olanları dinlemeyerek maddenin vasatını bulup ta‘yîn mikdâr ile mi olur? Yohsa Öziliye göller tah- i sîsi ile mi olur? her ne sûrede olur ise beynlerinde kat* ve fî-mâ-ba‘d tara- {
feynden nizâ* zuhûrunu mûcib olmayarak müceddeden bir senede rabt eyle- '
sünler ve bu veçhile bu madde ber-taraf olsun, kaldı ki sârikler ve Potkali Kazaklariyçün dahi ekîd ü şedîd bir fermân ısdâr edelim, Kazakları  s ber-mûcib-i şurût Tuna’nm berû tarafına nakl etsünler ve sârikleri taharri ve ahz etsünler ve firârîlerinizi şurût mûcibince size redd etsünler, kezâlik Ku-ban’a ekîd fermân ile mahsûs bir mübaşir gönderelim, siz dahi hudûdunuza yazın ol tarafda Soğucak muhâfızı ve mübâşir ile sizin me’mûrunuz bi’l- ı muhâbere tarafeynin haklarını ihkâk ve fasl-ı müdde'â ve ba*de’l-yevm hu-dûd-ı mezkûrede hilâf-ı dostî ve hem-cıvârî hâlet vuku* bulmamasına sa*y-i evfâ eylesünler, masdariyye maddesine dahi Nemçelü ve İngilterelü’ye kıyâ-sen nizâm verelim Eflâk ve Boğdan maddesinde dahi fî-mâ-ba‘d Devlet-i aliyye şurûta ri'âyet edeceğine ve Eflâk voyvodasının ahvâli taharri olun-makda olmağla ba'de’t-tahkîk iktizâsına göre hareket olunacağına ve Cezâ-yirlü’den alınan sefineniz maddesinin cevâbı geldikde derhâl ber-mûceb-i şurût nizâmına ve ba‘d-ezîn ocaklar taraflarından mugayir-i şurût sefinelerinize ta‘arruz vâki* olmamak içün Cezâyir ve Tunus ve Trablus ocaklarına mü’ekked ve müşedded evâmir-i aliyye ısdâr olunur ve Varna konsolosluğun-
da dahi devletinizden cevâb vürûduna intizârdayuz ve işbu şurûta muvâfık maddelerin cevâbları bunlardır. Tiflis hânı maddesi mugâyir-i şurût olmağ-la ana başkaca bu tarz üzere cevâb verilür ki hân-ı mersûmun ta‘arruz-ı ecâ-nibden mahmî olması mukaddemâ dostâne tarafınızdan iltimas olunup Çıldır vâlisine ol veçhile fermân-ı âlî gönderilmişidi. Fermân-ı sâbıkı mü’ekked olarak diğer emr-i âlî ısdâr olunur, denildikde Ereğli hâna dâir olan fer-mân-ı âlînin bir sûreti bize dahi verilsün dediğinden gayri şu verdiğiniz ce-vâbları  ve bâ-husûs Devlet-i aliyye’nin merâmı safvet olduğunu bir kâğıda tahrîr ve yedime i'tâ etseniz devletime irsâl eder idim bana ziyâde kuvvet ve devletime mûcib-i itmi‘nân ve emniyyet olarak şâyed âhar sened talebine hacet kalmazdı, dedikde tabi‘at-i maslahat mülâyemeti iktizâ etdi-ğinden reisülküttâb efendi kavl-i leyyin ile çünki siz îrâdâtmızı tahriren ver-meyüp şifâhen ifâde etdiğiniz kavâid muktezâsı üzere biz dahi şifâhen ifâde etdik tahriren ifâde menût-ı irâde-i evliyâ-yi na’mâdır deyû kat‘-ı kelâm et-mişidi. Çünki Devlet-i aliyye tarafından gerek kavlen ve gerek tahriren verilen ecvibe müsâvî olup tahallüf ve televvün ber-tarafdır. Tahriren ecvibe verilmekde ve zikr olunan fermânm sûreti i'tâsında be’s ve mahzûr olmadığını birkaç gün sonra hâne-i hazret-i fetvâ-penâhîde içtimâ' eden erbâb-ı meşveret tefevvüh etmeleriyle ittifâklarma binâen elçi-i mesfûrun îrâd etdiği maddelere şarten ecvibe yazılup tehyi’e olunmuş idi. Bir-iki gün sonra elçi-i mesfûrun tercümânı gelüp Ereğli Hân maddesini mutazammın olan emr-i âlînin sûretini su’âl etdikde mesfûrların an-asıl meşrebleri mazbût olup el-fâza istedikleri ma'ânî vermek ve şu lafzdan mûrâd şudur deyû merâm-larını tervîc etmek âdetleri olduğuna binâen reisülküttâb efendi gayet dikkat ile iddi'âya mahal koymayarak bir fermân tesvîd etdirüp bir sûreti mesfûr ile elçi tarafına gönderildikde bir-iki gün sonra tercümân sûret-i emri reis efendiye getürüp fermân-ı âlîde zikr olunan mahmî lafzına elçinin i'tirâz et-diğini ve Devlet-i aliyye himâyeti ancak re'âyâsına sarf u ıtlak eder. Ereğli Hân seferlerde Rusyalu ile müttehid ve tarafında bulunduğu ma'lûmdur dediğini beyân eyledikde  reis efendi tarafından güzelce mukabele olunup işbu îrâdınız bir veçhile delîl olamaz zîrâ hengâm-ı seferde Eflâk ve Boğdan ve adalar re’âyâsı Moskovlu tarafında bulunmuşlar idi. Ba'dehû kemâkân cânibdârı devlet-i ebed-müddet olup kabûl-i ra'iyyet eylediler. Bu sûretde bunlar dahi ıtlâk-ı lafz-ı mahmî sahîh olmamak lâzım gelür. Ereğli Hân ise bâlâda zikr olunanlar gibi Devlet-i aliyye’ye ilticâ edüp teşrîfât-ı kabûliyle ubûdiyyet-i Devlet-i aliyye’yi medâr-ı iftihâr add etdiği sahâif-i ez-hân-ı enamda mukayyeddir dedikde mefhûmunca mesfûr meb-
hût ve ric‘at-i kahkarîye ile avdet etmişidi. Bundan sonra mesfûr gelüp tah-rîren verilecek ecvibeyi su’âl ve bundan dahi garazları şâyed Ereğli maddesine dâir ihticâca sâlih bir lafz istirâk olunur ümîdi olduğu ma‘lûm olduğuna binâen reis efendi tarafından itmâm-ı şân-ı devlet ve keşf-i zamîr-i hasm-ı yed-i tıynet irâdeleriyle çünki elçi bey dostumuz ecvibenin hulâsatü’l-hûlâ-sasını medâr-ı kuvvet-i kalb ve itmi'nân olur dâ'iyeleriyle tahriren taleb et-mişidi. İşte ecvibe hâzırdır, ancak elçi bey tarafından dahi ecvibenin tahriren taleb olunduğunu müş‘ir iki satır bir kağıt verilse mukabele bi’l-misl hâ-letleri nümûdâr olur idi denildikde tercümân-ı mesfûr elçiye varup bu key-fiyyeti ifâdeden sonra ric‘at ve bir memhûr kâğıd getürüp mutâla‘a olun-dukda tenâkuz ve tegâyürü mü’eddî olmağla mükâlemede güzerân eden eb-hâs bunlarm gayri olup an-asıl maksûd dahi ecvibenin tahriren taleb olunduğunu müş‘ir kâğıd idi deyû mesfûrun ağrâz ile memlû olan kâğıdı kabûl olunmayup i‘âde olundukda elçi bey Devlet-i aliyye’den ecvibenin tahriren ahzine me’mûr olmayup bu bâbda ısrâr dahi etmez gâyeten mâ-fi’l-bâb meclis-i mükâlemede güzerân eden ebhâsı  devletine yazup safveti iktizâsiyle te’lîf tarafına sa‘y eyleyecekdir cevâbını verdiği re’is efendi dahi nihâyet-i emrde kendülere bir söz söyleyecek mahal kalmamak ve cevâb altında kalmış gibi olmak manâlarını iş‘âr içün çünki elçi bey istid'âsında nükûl ve tahriren cevâb talebine rağbet etmemiş, mâni1 değildir. Meclisde her ne ki söylendi ise Devlet-i aliyye cümlesini icrâ ve şurûta muvâfık olanları îfâ etse gerekdir deyû tercümânı i‘âde eyledi.
