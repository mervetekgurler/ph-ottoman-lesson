Nefy-i Numan Bey
Medine-i münevvere lâ zâlet bi-envâri’l-ilâhiyyeti müsevvereteu de ba‘zı emâkin-i müteberrikenin muhtâc-ı termîm ve ta‘mîr olduğunu bundan akdem şerif hazretleri ve şeyhülharem ve şâirleri arz u tahrîr eylediklerine binâen zevât-ı  müteşahhısadan hüsn-i siyreti müte‘ayyin ve hulûs-ı taviyyeti mütebeyyin bir şahsın hizmet-i mezkûreye me’mûr olması matlûb-ı şehriyâr-ı hayr-endîş olmuşidi. Dergâh-ı âlî kapucu başılarmdan Numan Bey’in salâh u takvâsı ve cânib-i Hicâz’a meyi ü hevâsı beyne’n-nâs müş-tehir olduğundan geçen sene hizmet-i mezkûreye ta'yîn ve müteveccih-i sûy-i Ravza-i seyyidü’l-mürselîn olup Medine-i münevvere’ye lede’l-vusûl emr-i ta'mîre meşgûl olup beş-on günlük maslahat kaldıkda tekmilini ba'zı kimesnelere tavsiyeden sonra Bağdad cânibinden Âsitâne’ye avdet eyledi. Mîr-i mûmâ-ileyhin avdeti izn ü ruhsata mütevakkıf olup ba'de’l-izn şah-rah’dan azimeti lâzım iken hod be-hod Medine-i münevvere’den fekk-i ra-bıta-i me’mûriyyet ve tarîk-i cebelden Meşhed’e ve ba'dehû Bağdad ve Âsitâne’ye avdeti hilâf-ı rızâ-yi evliyâ-yi na‘ma olduğundan fazla mîr-i merkumun Bağdad’a vürûdu bir müddetden berû hâric-i Bağdad’da ref‘-i livâ-i is-yân eden Şâvî-zâde Süleyman Bey’in mu'ârekesi hengâmma tesadüf etdi-ğinden Bağdad’a ba'zı erâcîfin hudûsuna illet olduğu müheyyic-i gazab-ı mülûkâne olmağla binâen alâ-zâlik işbu şehr-i Recebül-ferdin yirmibirinci günü mîr-i mûmâ-ileyh li-ecli’t-te’dîb Soğucak kal'asına nefy ü tağrîb olundu.
