îhsân-ı vezâret be-ağa-yi sipâhiyân-ı sabık
Eğribozlu vezîr İbrâhim Paşa merhûmun ferzend-i ercümendi olup
Devlet-i aliyye’de baş-bâkî kulu ve sipahiler ağası olan Bekir Bey-efendi’nin evzâ* ve etvârı müsellem-i ebnâ-yi zamân ve rüşd ü dirayeti reşk-âver-i hûş-mendân-ı deverân olduğundan gayri nakd-i ömrü tahsîl-i ma‘ârife masrûf ve inân-ı himmeti savb-ı tekmîl-i kemâlâta ma‘tüf olup vera‘ ve takvâ âdet ve pişesi ve safvet-i kalb ile Devlet-i aliyye’ye hizmet dâima fikr ü endişesi olduğu vâkıf-ı ahvâl-i enâm olan pâdişâh-ı Dârâ-gulâma ma'lûm olmağla hakkında mahâil-i mekârim-i pâdişâhî nümâyân ve işbu Şabânül-mu‘azzamın ikinci ahad günü aksâ-yi merâtib-i beşeriyye olan rütbe-i vâlâ-yi vezâretle mahsûdü’l-akrân buyurulduğundan fazla Mora mansıbı gibi kesîrü’l-intifâ‘ bir mansıb ile dâire-i ma'işeti tevsi* ve fi’l-asl tersâneli ile imtizâc ve ihtilâli ve ricâliyle i'tilâf ve irtibâtı olduğundan gayri pederinin kapudanlığı ve birâderinin Karadeniz başbuğluğu müşârün-ileyhi tezekküre sebeb olmağla binâberîn yevm-i mezkûrda Karadeniz donanması seraskerliğiyle dahi dere-ce-i câhı terfi* olundu.
