Nüzûl-i kalyon be-deryâ
Françe mi'mârlarmdan nâm mi‘mâr ma‘rifetiyle iki-üç se
neden berû i‘mâl olunan ellidokuz zirâ* sefine itmam olunduğuna binâen işbu Şaban-ı şerifin onüçüncü çarşamba günü pâdişâh-ı deryâ-nevâl enâlehû Allah el-zafere ve’l-iclâl hazretleri Tersâne-i âmire’ye şeref-endâz-ı kudüm olup sadrıazam-ı bülend-makâm ve şeyhülislâm ve şâir huzûrları mu'tâd olan ricâl-i  devlet hâzır oldukları hâlde sefîne-i mezkûre alâ-vechi’s-suhûlet deryâya nüzûl etdirilüp mi‘mâr-ı mesfûr düvel-i uhrâdan olduğu hasebiyle kakum kürk ilbâsiyle mesrûr kılındı. Müceddeden inşâ olunan kalyonlara tefe’ül bi’l-hayr ma‘razmda birer isim vaz‘ı mu‘tâd olmağla karîha-i sabîha-i cihândârîden zikr olunan kalyon «Mukaddime-i zafer» ismiyle tesmiye olundu.
