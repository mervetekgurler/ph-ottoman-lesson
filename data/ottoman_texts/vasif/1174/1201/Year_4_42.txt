Azl ii nasb-ı kethüdâ-yi sadr-ı âlî ve tevcîh-i câh-ı refî‘-i tevkî’î
Müddet-i yek-sâleden berû sadrıazam kethüdâsı olan Esseyyid Meh-med Hayri Efendi bu defa dahi kudreti yetişdiği kadar hizmet-i mezkûrede ızhâr-ı lâzıme-i sadâkat edüp bu esnada muktezâ-yi surûf-i ezmân ile hizmet-i mûrisü’l-behcet-i âsafîden dûr ve hânesinde ikâmet ile meşgül-i du‘â-yi şehriyâr-ı mekârim-nüşûr oldu. Devlet-i ebed-müddetde üç defa defterdâr-ı şıkk-ı evvel ve hâlâ nişancılık mansıb-ı celîli ile mübeccel olan Haşan Efendi öteden berû umûr-ı Devlet-i aliyye’de hâiz-i kasabü’s-sebk-i mahâret ve yekke-süvâr-ı meydân-ı sadâkat olup husûsât-ı dakika ve celîle-i devletde ikdam ve himmeti bâlig-i nisâb-ı nihâyet ve rü’yet-i masâlih-i ibâdda sa‘y ü gayreti tasrîh ve kinâyet olunduğuna binâen mahzâ sevk-i hazret-i sad-rü’s-sudûr ile şehr-i mezkûrun onaltıncı sebt günü efendi-i mûmâ-ileyh sad-rıazam kethüdâsı nasb olunup münhal olan nişâncılık mansıbı dahi Lâlelili Mustafa Efendi’ye tevcih olundu.
