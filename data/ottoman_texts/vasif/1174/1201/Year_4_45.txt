Azl ve nasb-ı Kâdî-i İstanbul ve ihsân-ı pâyehâ be-mevâlî-i izam
Anadolu pâyesiyle İstanbul kadısı olan Âşir Mustafa Efendi müddet-i örfiyyesini ahsen-i vech üzere tekmil eylediğine binâen şehr-i mezkûrun yirminci çarşamba günü ma‘zûl ve Mekke-i mükerreme pâyesi olup şeyhülis-lâm-ı esbak Mehmed Salih Efendi merhûmun necl-i emced ve es‘adı Ahmed Esad Efendi müşârün-ileyhin yerine mevsûl olup radde-i mezkûrede takad-düm-i zamânîsi zâhir olan Gümülcineli Esseyyid Mehmed Efendi’ye ve fetvâ emini İbrâhim Efendi’ye İstanbul pâyesi ihsân ve mûmâ-ileyhimâ bu veçhile mesrûr ve ferhân kılındı.
