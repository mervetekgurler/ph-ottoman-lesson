Akd ve tezvic-i Hadîce Sultan
Hüdâvendigâr-ı sâbık cennet-mekân Sultan Mustafa Hân hazretlerinin kerîmesi Hadîce Sultan bundan akdem Anadolu vâlisi Vezîr Esseyyid Ahmed Paşa’ya nâmzed kılınmışidi. Bu esnâda dâ‘iye-i akd ü tezvîc hâtır-ı mürüvvet-me’âsir-i pâdişâhîyi tehyîc eylediğine binâen vezîr-i müşârün-ileyh tarafına da‘vetci gönderilüp hasbe’l-emrü’l-âlî müşârün-ileyh Kütahya’dan hareket ve şitâb ve sür* at ile Âsitâne-i sa‘âdet’e vâsıl ve sarây-i dil-küşâ-yi sultân-ı müşârün-ileyhâya nâzil olmuşidi. Vezîr-i müşârün-ileyhin Âsitâne’-ye vusûlünün dördüncü günü ki Muharremül-harâmın onuncu günüdür, sul-tân-ı müşârün-ileyhâ ve vezîr-i müşârün-ileyhe akd olunup merkümun onal-tmcı çarşamba günü nakl-i cihâz irâde olunmağla erkân-ı devletden âlâya âmâde olmaları âdet olan ricâl-i bâ-vekâr esvâb-ı dîvânî ile suvâr olup atiy-ye-i mülûkâne olan tuhaf-ı azîzü’l-menâl ve nütef-i adîmü’l-misâli sarây-ı nıüşârün-ileyhâya nakl ve ferdâsı perşembe günü sadrıazam-ı vâlâ-makâm ve şeyhülislâm ve sudûr-ı kiram ve ocaklu ve ricâl-i devlet bi’l-cümle suvâr olup tertîb-i acîb vâlâ-yi dil-firîb ile sultân-ı müşârün-ileyhâyı sarây-i pür-behcetlerine îsâl eylediler. Cum‘a günü  sarây-i müşârün-ileyhâya teşrîf-i hümâyûn âdet olduğuna binâen yevm-i mezkûrda pâdişâh-ı kerem-kâr ve şehriyâr-ı şefekat-âsâr salât-ı cum'ayı ba'de’l-edâ kudûm-ı mülûkâ-neleriyle sarây-ı müşârün-ileyhâyı matla‘-i ehille-i fevz ü sa'âdet ve mecma‘-ı vüfûd-i hayr u bereket buyurup ba'dehû sarây-i dil-küşâ-yi cihândârîlerine avdet buyurdular.
