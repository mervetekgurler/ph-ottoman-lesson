Tevcîh-i Trablus-Şam ve Kars ve zikr-i ba‘zı vukü'ât
Mîrimîrân-ı kirâmdan İbrâhim Paşa tevâlî-i iyâb ü zihâb ile umûr-ı Hicâz’a âşinâ olduğuna binâen bu esnada cerdeci nasb olunması savâb-dîd-i ukalâ olmağla işbu Saferül-hayrm ikinci günü paşa-yi mûmâ-ileyhe Trablus-Şam eyâleti tevcîh ve ihsân ve çerde başbuğluğu ünvâniyle fâikü’l-akrân kı-hnup Kars muhâfazası dahi bâ-rütbe-i mîrimîrânî tezkereci İbrâhim Efendi-zâde kapucu-başı Numan Ağa’ya inâyet buyurulup İsmail cânibi seraskeri sadr-ı sâbık Ali Paşa dahi Silistre’de ikâmet ile Özi muhâfızı olan Aydoslu Vezîr Mehmed Paşa İsmail mühimmât muhâfazasma me’mûr ve Vezîr Mah-mud Paşa Özi muhâfızı olmak üzere ısdâr-ı menşûr kılınup karîbü’l-ahde Diyârbekir Eyâleti tevcîh olunan sadr-ı esbak Yeğen Mehmed Paşa sâl-hurde ve pîr olduğundan bahs ile Rumeli cânibinde  bir mansıb temennî eylediğine binâen eyâlet-i mezkûre Hanya muhâfızı olan Vezîr İzzet Mehmed Paşa’ya tevcîh ve müşârün-ileyhe dahi berû tarafa vusûlü haberi şâyi‘ oldukda bir mansıb ihsân olunacağı va‘d buyuruldu.
