İhsân-ı Vezâret be-Defterdâr-ı Şıkk-ı Evvel ve Defterdâr-şüden-i Râmî Paşa-zâde Mustafa Bey
Üç defa Defterdâr-ı Şıkk-ı Evvel olan el-Hâc Ahmed Efendi'nin nâsıye-i hâlinde be-dîdâr olan mehâyil-i rüşd ü sedâd ve emârât-ı ‘adl ü dâd-ı Vezâret'le çırâğ olmasına kuvvet-i isti‘dâd verüp, cumâdelûlâ gayetinde1251 kapuya da‘vet ve dûş-i istîhâli hıl‘at-i zerbeft-i Vezâret'le pür-zîb ü zînet kılınup, Defterdârlık mansıb-ı refî‘i, Defter Emîni Râmî Paşa-zâde  Mustafa Beyefendi'ye tevcîh ü ihsân ve Emânet-i Defter-i Hâkanî ile Re‘îsül'küttâb-ı sâbık ‘Abdullah Efendi'nin mir‘ât-ı kalbinden izâle-i gubâr-ı ahzân kılınup, Zimmet Halîfesi Îbrâhîm Efendi'nin dahi ba‘zı kusûruna intikal ve mün-tehâ-yı hudûd-i Bosna'da vâki‘ Bihke Kal‘ası'na menfiyyen irsâl olundu. Efendi-yi mûmâ ileyh bedreka-i meş‘al-i tevfîk ile yevmen fe-yevmen münevver-sâz-ı gayheb-i hâl ve giderek Defterdârlık ve Sadâret Kethudâlığı ve vefâtından iki üç sene mukaddem Vezâret'le mahsûd-i emsâl olmuşidi.
