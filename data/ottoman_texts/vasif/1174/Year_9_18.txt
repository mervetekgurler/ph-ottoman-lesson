Terceme
Müşârun ileyh Kerküklü Vezîr firârî Hasan Paşa'nın mahdûmu olup, mürûr-i zemân ile tahsîl-i kabiliyyet-i merâtib ve Silahşörlük ve Kapucu-başılık ile temhîd-i mukaddime-i menâsıb eyleyüp, bi'l-fi‘l Kapucular Kethudâlığı ile tırâzende-i câme-i isti‘dâd ve elli bir senesi muharreminde1259 Mîrahûrluk ile esb-süvâr-ı murâd ve ba‘zı cesîm hıdemâta me‘mûriyyetle neşîde-i i‘tibârı müstezâd olmuşidi. Elli sekiz zilhiccesinde1260 câh-ı Vezâret'le Kıbrıs Eyâleti, ber-vech-i mâlikâne ‘uhdesine ihâle ve elli dokuz zilkadesinde1261 senevî yüz yirmi bin guruş mîrî ile Rakka Eyâleti'ne inâle olunmuşiken, bir mâh mürûrunda ba‘zı mülâhazaya binâ’en, tekrâr Kıbrıs ibkâsıyla kâmkâr olup, altmış rebî‘ulevvelinde1262 Aydın mansıbı ile çeşm-i ibtihâcı takrîr ve Sadâret'le tevkır olunması müstenedi olan Dârü's-sa‘âde Ağası tarafından tezkîr olunmuşidi. Kayim-makam nasbından tab‘-ı hümâyûna fütûr u melâl geldiğinden, hufyeten tarafına Hasekî irsâl olunup, beş on âdem ile Âsitâne'ye ilkay-ı rahl ü vusûl ve altmış şa‘bânın on altıncı gü-nü1263 huzûr-i hümâyûnda ruhsat-yâb-ı kıyâm ü müsûl olup, mühr-i hümâyûn yed-i kifâye-tine tevdî‘ ve serâsere duhte-i ferve-i semmûr ile kadr u i‘tibârı terfî‘ olundu. Üç sene kadar mesned-i Vekâlet'de kâffe-i a‘mâlini emzice-i nâsa tevfîk eyleyerek kâr-fermây-ı enâm ve imtidâd-ı vakt ü zemânı araza-i şecere-i istikrâr u devâmı olup, altmış üç safe-rinin ikinci günü1264 Sadâret'den ‘azl ü infisâl ile bi-tarîkı'n-nefy Rodos'a irsâl olunmuşidi. Ba‘dehû Mısr-ı Kahire ve Rakka ve Diyârbekir eyâletlerinde hüsn-i  siyâsetle imrâr-ı rûzgâr ve Haleb Vâlîsi iken ‘azm-i dâru'l-karâr eyledi. Müşârun ileyh kemâl-i hilm ile muttasıf ve her şahsa nevâziş ü iltifât ile mü‘telif, me‘ârif-âşinâ ve kâr-âzmâ bir düstûr-i vakur idi.

1
2
3
4

