VEKÂYİ„-İ SENE ERBA„ VE SEB„ÎN VE Mİ’ETE VE ELF
Sâl-i mezkûr muharremü'l-harâmı ibtidâsında1238 Bosna Eyâleti, Vezîr Muhsin-zâde Mehmed Paşa'ya tevcîh olunup, Kütahya'dan hareket ve Âsitâne-i sa‘âdet'e gelüp, halîle-i celîleleri Sultân hazretlerinin seraylarında birkaç gün istirâhat eylemeleri tarafına telmîh u işâret ve münhal olan Anadolu Eyâleti, Tevkî‘î Vezîr Mustafa Paşa'ya ihsân olunup, kendüsü Nişâncılık ile  Âsitâne'de ikamet ve mütesellim ile zabt-ı mansıb etmek üzere tahsîl-i ruhsat eyleyüp, sâbıka Bosna Vâlîsi Vezîr Mehmed Paşa'ya, şimdilik Yanya Sancağı ‘inâyet olundu.
Erbâb-ı ze‘âmet ve tîmâr Devlet-i ‘aliyye'nin i‘tinâ eyleyeceği askerden oldukları zâhir u âşikâr iken, temâdî-yi eyyâm-ı esfâr sebebi ile âzmâyiş-i kâr-ı zârdan ekserîsi pâ-keşîde-i ferâgat ve âsûde-nişîn mastebe-i betâlet olup, içlerinde i‘mâl-i seyf ü sinân ve idâre-i şemşîr ü kemân eder ekall-i kalîl ve sefer zuhûrunda ednâ şiddet-i muhârebe-ye sabr u tehammül edemeyüp, gûyâ hel min sebîl1239 olacağları vâreste-i ityân-ı delîl ol-mağla, fî-mâ-ba‘d o makûleler te‘allüm-i ceng ve remy-i tüfeng ve âzmâyiş-i tîr ve darb-ı şemşîr vâdîlerini erbâbından görmeğe ihtimâm eylemeleri bâbında ısdâr-ı ahkâm olundu.
Mâh-ı mezbûrun on dördüncü günü1240 sunûf-i ‘asâkirin müstehak oldukları mevâcib tertîb olunan dîvânda kabzına me‘mûrlara edâ ve devr ‘akabinde Hazîne Ket-hudâsı Teşrîfât-ı hümâyûn getürüp, vech-i lâyıkı üzere hidmeti i‘tâ olundu.
