„Azl ü nasb-ı Defterdâr-ı Şıkk-ı Evvel
Râmî Paşa-zâde Mustafa Bey'de cerbeze ve idâre-i umûr, me‘mûl-i Sadru's-sudûr olduğuna binâ‘en, hakkında kelime-i tayyibe erzânî ve Defterdârlık ile hâyiz-i rehîne-i emânî olmuşidi. Me‘mûl derecesinde mûmâ ileyhden hidmet rû-nümâ olmayup, mîrî tahsîlâtı berhem-zede-i habt ü halel ve umûr-i istîfâ bi'l-külliyye muhtel olmağla, evâsıt-ı şa‘bânda1 ‘azl ve hânesinde ikâmeti irâde ve Baş-defterdârlık, bu defa dahi Re‘îsülküttâb-ı esbak ‘Abdî Efendi'de karâr-dâde oldu.
