Teznîb
Defterdar Mektubçusu hulefâsından olup, vücûdu hatt-ı Öklidis'den1266 arak ve sadâsı müşâbih-i  savt-ı1267 buk olan Rahîkı dâmâdı Râcih Bey, tenâvül-i berş ile kadîd ve fart-ı hüzâl sebebi ile cism-i nahîfinden üstuhânları bedîd olup, Mahmûd Paşa Câmi‘i Mütevellîsi bulunduğundan, cum‘a günü resmen pîşgâh-ı hümâyûnda micmere-keş iken ‘illet-i nâ-tüvânî ile yere sukut ve hâli müşevveş olduğunu Şehriyâr-ı merha-met-disâr re‘ye'l-‘ayn müşâhade ile merkumu lutf-i Şâhâne'sine sezâ-vâr görüp: “Matla-bı su’âl olunsun!” emri sâdır ve Hâcelik ve Cebeciler Kitâbeti ile mutayyebü'l-hâtır olacağı haseb-i hâlinden zâhir olup, tarîk-ı hâcegâna idhâl ve Cebeciler Kitâbeti ile makzıyyü‘l-âmâl kılındı.
Ramazân-ı şerîfin on beşinci günü1268 ‘âdet-i dîrîn ve resm-i pîşîn üzere huzûrları lâzım gelen vüzerâ vü ‘ulemâ ve ricâl ve ocağlu Serây-ı hümâyûn'a ‘azm ü şitâb ve Hır-ka-i şerîfe ‘alâ lâbisihâ efdalu't-tahiyyeyi bûsîde-i şifâh-ı âdâb eylediler.
