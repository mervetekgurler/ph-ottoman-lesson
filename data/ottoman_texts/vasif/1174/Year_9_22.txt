Velâdet-i Şâh Sultân
İşbu bin yüz yetmiş dört senesi ramazanının on beşinci isneyn gicesi1269 sulb-i pâkîze-sirişt-i Şehinşâhî'den bir gevher-i ‘âlemtâb ve bir duhter-i ‘ismet-me‘âb zîb-ârây-ı kımât-ı vücûd ve zînet-bahş-ı gehvâre-i şuhûd olup, Şâh Sultân ismiyle tesmiye olunduğu1270 haber-i meserret-eserini Dârü's-sa‘âde Ağası Sadrıa‘zam tarafına îsâl ve müşârun ileyh tarafından envâ‘-ı sürûr u şâdmânî izhâr olunarak, Ağa-yı müşârun ileyhe mu‘tâd olan ‘atâyâyı bilâ-kusûr iczâl ile îfây-ı resm-i ibcâl ve ferdâsı işbu velâdet-i pür-meymenet etrâf ü eknâfa işâ‘at ve ‘îd-i şerîfin ikinci günü şehr-âyîn ısmarlanup, a‘lâ vü ednâ tedârüke mübâderet eylediler. Ber minvâl-i muharrer yevm-i sânî-yi ‘îd hulûlünde büyût u zokak ve dekâkîn ü esvâkı tezyîn ve reşk-fermây-ı huld-berîn eylediklerinden fazla Serây-ı hümâyûn'da vâki‘ emâkin ve mevâkı‘ zînet ü zîb ve ârâyiş-i dil-firîb ile pür-nakş ü nigâr ve âvîzehâ-yı rengâreng ve setâyir-i zer-dûz-i bî-denk ile cilâ-bahş-ı a‘yun-i sıgar u kibâr kılınup, bâzendegân ve sâzendegân taraf taraf söz ü sâz ile küşâyişde havâtır-ı ‘âlemiyân olup, eyyâm-ı ma‘dûde-i donanma resîde-i hayyiz-i intihâ ve me‘lûf-i zevk u safâ olan erbâb-ı lehv ü hevâ:

1
2
3
4
5

Ne „aceb tîz giçer zevk u safâ eyyâmı
Ermeden nısf-ı nehârı erişür ahşâmı
makalıyla gûyâ oldular. Sultân-ı müşârun ileyhâ hazretlerinin velâdet-i bâ-sa‘âdetlerine Tevfîk Efendi'nin inşâd eylediği târîhdir:
Şâh Sultân tâli‘ oldu müjde nesl-i Şâh'dan.
(ûa^l^&gt; jJ^^ o^j^ ^aJjl ^Jlk ölLk» ol^.)
