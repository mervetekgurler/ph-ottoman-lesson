Itlâk-ı Pîrî-zâde ve sâyir
Velâdet-i pür-meymenet, kulûb-i nâsa ‘ale'l-‘umûm ilkay-ı hizzet  ü beşâşet edüp, bir müddetden berü kayd-ı gurbet ile nâlân ve hasret-i evlâd ü ‘ıyâl ile dermân-de-i âh u figan olan zevâtın dahi etrâf ve müte‘allikatlarıyla şâd ü handân olmaları havâlî-gerd-i zamîr-i Hâkan-ı zemân olduğuna binâ‘en, sâbıka Rumeli Kadı‘askeri ve İmâm-ı Evvel-i Sultânî olan Pîrî-zâde ‘Osman Monla Efendi ve sâbıka Sadrıa‘zam Kethudâsı Subhî-zâde ‘Abdullah Efendi ve Monlacık-zâde ‘Ali Ağa şeref-yâfte-i sudûr olan emr-i Cihân-mutâ‘ iktizâsıyla ıtlâk ve maraz-ı cângüzâr-ı gurbetden ifrâk olundu.
