Binâ ve tekmîl-i Câmi„-i Üsküdar
Bundan akdem taraf-ı hümâyûndan vâlide-i müşfikaları Mihrimâh Sultân1242 içün Üsküdar Ayazma'sında temhîd ve te‘sîs olunan câmi‘-i melâyik-enîs bi-fazlihi te‘âlâ hıtâma resîde olup, evkaf ve müsekkafâtı ber vech-i evfâ tertîb ü tanzîm ve hademe vü sedenesi lâyıkı üzere tetmîm olunup, câmi-i mezkûr fushat-i cihât ve resânet-i simât ile şebîh-i Beyt-i ma‘mûr ve envâr-ı tecelliyât-ı Sübhâniyye ile zıyâ-bahş-ı ta‘ât-ı güzînân-ı Rabb-i Gafûr olduğundan başka tabakat ve zevâyâsı her vakt ü ân cemâ‘atle memlû ve her kûşesinde Kur‘ân-ı ‘azîmü'ş-şân metluv olmağla, hak budur ki bir eser-i cemîl ve bir hayr-ı celîl olup, safahât-ı sevâb-nâme-i Pâdişâh-ı bedî‘u'l-hısâl  erkam-ı ha-senât ile mâl-â-mâl ve revân-ı vâlide-i cennet-mekânları şâd-âb-ter-i sehâb-ı rahmet-i

1
2
3
4

Müte‘âl olduğu vâreste-i şübühât ü işkâldır. Sadrıa‘zam'ın itmâmına dâyir inşâd etdiği târîhdir:
Muktedây-ı Ehl-i sünnet câmi‘-i mecmû‘-i hayr
Etdi çün bu ma‘bed-i zîbâyı inşâ bî-rîyâ Sadr-ı asrı bendesi Râgıb dedi târîhini
Câmi‘-i ra‘nâ binâ-i Şâh Sultân Mustafa
