Zikr-i Kapudânî-yi Mîrahûr-i Evvel ve ba„zı tevcîhât
‘Abdulkerîm Paşa'nın fıkdânı sebebiyle Deryâ Kapudanlığı münhal olup, mücer-ribân-ı Devlet-i ebed-bünyân'dan birine tevcîhi havâlî-gerd-i zamîr-i Pâdişâhî olup, hâlâ Büyük Mîrahûrluk ile müftehir u mübâhî ve rüşd ü sedâdı resîde-i hayyiz-i gayet ü tenâhî olan Mustafa Ağa'ya, rebî‘ulevvel gurresinde Vezâret ihsân ve deryâya kapudan kılındı.
Büyük Mîrahûrluk ile Kapucular Kethudâsı olan Seyyid Mehmed Ağa mümtâz ve Hezârfen Kara Mustafa Ağa'nın Kapucular Kethudâlığı'yla beyâz-ı subh-i i‘tibârı zıyâ-perdâz oldu.
Hazîne Kethudâsı olan Velî Efendi, Baş-muhâsebe ile çırağ olmuşiken, sekiz gün mürûrunda Haremeyn Muhâsebecisi Seyyid Hâşim Efendi'nin Evrâk-ı Kalem'den, ziyâde harc taleb eylediği şöhret-gîr ve ‘azl ve nefy tarîkı ile Bozca-ada'ya tesyîr olunup, ‘Avnî Efendi, Baş-muhâsebe ile ser-efrâz ve Velî Efendi Haremeyn Muhâsebecili-ği ile nevâsâz-ı baht-ı nâ-sâz oldu.
Darb-hâne Nâzırı Halîl Efendi, nakd-i ‘ömrünü nihâde-i tahte-i merg ve nâtık u sâmitini cânib-i mîrîye terk eyleyüp, lüceyn-i i‘tibârı mihek-zede-i iltifât-ı Tâcdârî olan Sıdkı Efendi, Darb-hâne Nezâreti'yle nâyil-i kusvây-ı emânî ve Tersâne Emâneti ile sâbıka Silahdâr Ağası Mehmed Bey, pâ-nihâde-i merkez-i kâmrânî oldu.
Fenn-i dâd ü sitedde yektâ1249 ve meydân-ı tefavvuk olan Tâhir Ağa, taraf-ı hümâyûna kesb-i ihtisâs ve te‘alluk eylediğine binâ‘en, Ayasofya Tevliyyeti ve Kuyum-cu-başılık ile necm-i ikbâli tevakkud ve te‘elluk eyledi.
Hulûl-i sermâ ve bürûdet-i hevâ cihetleriyle Sâhil-serây-ı Karaağac'dan istiğnâ hâsıl ve işbu şehr-i rebî‘de Serây-ı hümâyûn, neşîmengâh-ı Şehriyâr-ı ‘âdil oldu.
