Ba„zı tevcîhât
Evâsıt-ı saferde1291 Karaman Vâlîsi Vezîr Sa‘deddîn Paşa ‘azl ve Rakka Eyâleti‘ne nakl olunup, selefi Çelik Paşa, Karaman Eyâleti ile şâdân ve Zâreli-zâde Feyzullah Paşa, Vâlî-yi Van ve sâbıkı Vezîr Mustafa Paşa, Eyâlet-i Diyârbekir ile memnûn-i lutf-i Pâdişâh-ı zemân oldu.
Dergâh-ı âlî Yeniçeri Ağası olan Mahmûd Ağa'dan me‘mûl derecesinde hidmet meşhûd olmayup, âhir-i saferde ‘azl ve Tekfurdağı'na matrûd oldu. Kul Kethudâsı Mehmed Ağa, Ağalık ile tatrîb ve vuku‘-i silsile ile ricâl-i ocağ resm ü râhları üzere tefrîh u tatrîb olundu.
