Nakl-i hümâyûn ve kırâ’et-i mevlid-i şerîf
Kara-ağac Sâhil-serâyı'ndan istîfây-ı hatt-ı hümâyûn rû-nümûn olduğuna binâ‘en, şehr-i rebî‘ulevvelin altıncı günü1292 Serây-ı ‘âmire sadef-i dürr-i meknûn Şehriyâr-ı rub‘-meskûn oldu.
Şehr-i mezkûrun on ikinci günü1293 resm-i kadîm-i devlet üzere Pâdişâh-ı mu‘allâ-câygâh-ı Sultân Ahmed Câmi‘i'ne teşrîf ile mukaddemce kudûm-i Şâhâne'lerine rû-be-râh-ı intizâr olan bendelerini sezâvâr-ı nigâh buyurup, kırâ‘et-i mevlid-i şerîf ‘akabinde1294 devlet ü ikbâl ile hareket ve serây-ı dil-güşâlarına ‘azîmet buyurdular.
İbkâ-yı Vezâret-i „Abdurrahmân Paşa ve „azl-i Kâdî-yi İstanbul ve âmeden-i Donanma-yı hümâyûn
Tafsîl-i ahvâli bâlâda tahrîr olunan ‘Abdurrahmân Paşa, merfû‘u'l-Vezâre Dâren-de'de  ârâm ve devâm-ı ‘ömr-i Pâdişâhî'yi nukave-i merâm etmişidi. Müşârun ileyhin Cerde hidmetinde müşâhede olunan gayret ü hamiyyeti ve beyne‘-l-vüzerâ rüşd ü reviyyetle kemâl-i şöhreti olup, vaktiyle Devlet-i ‘aliyyenin bir selmesine sedd ve sihâm-ı nâyibe-i mülkiyyenin ba‘zısına hedef-i red olacağı mütehakkak olmağla, Vezâret'i ibkâ ve Trabzon Eyâleti'yle çeşm-i ibtihâcı rûşenâ kılındı.
İstanbul Kadısı Sâlih-zâde müddetini tekmîl ile mün‘azil ve Damâd-zâde Murâd Monla Efendi yerine muttasıl olup, İshak-zâde Şerîf Monla Efendi dahi kazâ-i Mekke-i mükerreme ile dilşâd ve Süleymân Efendi-zâde ‘Abdullah Efendi, Medîne-i münevvere ile ber-murâd oldu.
Bundan akdem Ak-deniz'e doğru şirâ‘-güşâ olan Donanma-yı hümâyûn mashûben bi's-selâme ‘avdet ile mersây-ı Tersâne'ye lenger-endâz-ı heybet oldu.
