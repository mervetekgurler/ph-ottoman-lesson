Fevt-i Sadr-ı esbak Sa„îd Mehmed Paşa
Vâlî-yi Mar‘aş, Sadr-ı esbak Mehmed Paşa'nın maraz-ı gûnâ-gûn ile hâli müşevveş olduğuna binâ‘en, işbu rebî‘ulevvelde zâyik-ı zehrâbe-i memât ve kasr-ı ‘ömrü harâb-gerde-i seyl-i hâdimü'l-lezzât oldu. Müşârun ileyh kibâr-ı hâcegân-ı Dîvân-ı hümâyûn'dan Yirmisekiz Çelebî dimekle meşhûr Mehmed Efendi'nin sulbünden zuhûr edüp, terbiye-i hizâne-i peder ile fârik-ı miyân-ı hazf ü güher oldukda, Mektûbî Kale-mi'ne me‘mûr ve o hılalde pederleri Françe Sefîri nasb olunmağla, bi'r-refâka ‘âzim-i savb-ı mezkûr olmuşidi. ‘Avdetden sonra bi't-tedrîc kat‘-ı merâtib ve deverân-ı menâsıb eyleyüp, Sipâh ve Silahdâr kitâbetleri râddesinde iken, kat‘-ı hudûda me‘mûr ve eyâdî-yi ehâlî-yi Bosna'dan firârı meşhûr olup, elli iki târîhinde1295 Nehr-i Sâve adalarına mu-hadded ve elli dörtde2 Françe Sefaretiyle kevkeb-i bahtı mütevakkıd olmuşidi. İtmâm-ı hidmet-i Sefâret'le elli beşde Âsitâne'ye ‘avdet ve mansıb-ı Tevkî‘î ile ihrâz-ı menzilet eyledi. Elli yedi muharreminde3 cânib-i Mısır'a ta‘yîn ve elli sekiz şevvâlinde4 kemâ fi'l-evvel Nişâncılık ile kâmbîn kılınup, ba‘dehû Emîn-i Defter-i Hâkanî ve nâyil-i bulga-i kâmrânî olup, elli dokuz recebinde5 Sadâret-i ‘uzmâ Kethudâlığı'yla tebcîl ve ‘adem-i imtizâc ile bi't-taleb Defter Emâneti'ne tenzîl olunmuşidi. Altmış üçde6 mükerreren Kethudâ ve ba‘dehû ‘azle mübtelâ ve Baş-muhâsebe iken, tekrâr Kethudây-ı Sadr-ı me‘âlî-pîrâ oldu. Muharremü'l-harâmın on dokuzuncu günü7 Sadrıa‘zam olup, beş buçuk aydan sonra ‘azl ve Hanya mansıbına nakl ve yetmiş şa‘bânında8 Tevliyyet-i Mısır'a vasl olunmuşidi. Yetmiş iki muharreminde9 Adana ve sâ‘ir10 mansıbları devr ederek yetmiş rebî‘inde1296 fevti haberi vâsıl-ı sem‘-i devlet oldu. Müşârun ileyh me‘ârif-i cüz‘iyyeye vâkıf u dânâ12 ve küttâba lâzım olacak kadar edeb ü hüner ile  şöh-ret-nümâ olan müfredât-ı Tıb'da Türkî ‘ibâre ile yazdığı nüsha, makbûl-i etıbbây-ı zemâne ve ‘ulûvv-i himmet ile yegâne bir Vezîr-i Felâtûn-nişâne idi.
