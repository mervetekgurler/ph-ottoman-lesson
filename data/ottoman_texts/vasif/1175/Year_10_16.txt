Terceme
Müşârun ileyh Şeyhülislâm Ebu'l-hayr Ahmed Efendi'nin Burusa Kadılığı'nda sulb-i pâkinden zuhûr edüp, ‘unfuvân-ı şebâb esnâsında, ulâ’ike âbâî fe-ci’nî bi-mislihim1297 makâliyle zemâneye hitâb eyleyüp, o hılâlde muntazam-ı silk-i müderrisîn-i kirâm ve devre-i ma‘lûmeden sonra Galata Kazâsı'yla şâd-kâm olmuşidi. Yüz kırk üç târihinde1298 Burusa'ya hâkim ve İstanbul Pâyesi'yle rişte-i mansıbı munfasım olup, yüz elli ikide1299 dokuz mâh Sadr-ı Anadolu ve altmış üçde1300 Rumeli Sadâreti'yle kevkeb-i tâli‘i müsta‘lî olmuşidi. Altmış yedi şa‘bânında1301 tekrâr Rumeli mesnedine pâ-nihâde-i ikbâl ve yüz altmış sekiz senesi şa‘bânında1302 Meşîhat-i İslâmiyye ile menzil res-i nihâyet-i âmâl olup:
Dâmâd-zâde Feyzullah Efendi
(^xi1 4)1 ^J »ilj iUb)
terkîbi târîh vâki‘ olmuşidi. Altmış dokuz şevvâlinde1303 ‘azl olunup, İncir Köyü'nde is-tirâhat ve yüz yetmiş cumâdelâhıresinde1304 tekerrür-i Meşîhat ile kesb-i kemâl-i rif‘at eyleyüp, yüz yetmiş bir cumâdelûlâsı muntasıfında ‘azl ü iclâya mübtelâ ve mahall-i sâbıkında kûşe-gîr-i1305 hamûl ve inzivâ olup, çend-rûz mürûrunda Südlüce'de vâki‘ hâne-sinde ikâmet müsâ‘adesine lâyık u mahal ve çok giçmeden kişver-i vücûdu dest-bürd-i kahremân-ı ecel oldu. Müşârun ileyh ‘ilm-i ebdânda mâhir ve fenn-i mûsikide müced-deden beste îcâdına kâdir idi. İki devrede yirmi beş mâh kadar Müftiyyü'l-enâm ve ne-sek-sâz-ı umûr-i hâss u ‘âmm olmuşidi. Sâhib-i tercemenin ceddi Burusa Kadısı iken, sulbünden pederleri zuhûr etdiği gibi bunların dahi pederleri Burusa hükûmetinde iken meşîme-çâk-i bürûz olmaları ittifâkıyyât-ı  garîbedendir.
Velâdet-i Şehzâde-i civân-baht, sezâvâr-ı tâc ü taht, gonçe-i nev-şüküfte-i gülşen-i kâm-kârî, kuvve-i kurre-i bâsıra-i Cihanbânî Sultân1306
Selîm Hân bin es-Sultân Mustafa Hân
ce„alallâhü „umrehü etvalü min silsileteyi'l1297-bürhân ve ezyedü mine'n-nücûmi'z-zâhireti ve'l-hâfyyeti mâ kirri'l-cedîdân ve te‘âkabe'l-melevân1307 hazretlerinin işbu bin yüz yetmiş beş senesi cumâdelûlâsının yirmi yedinci hamîs günü sâ‘at birde1308 iken, dürre-i ‘akıle-i vücûd-i bihbûdları pertev-pâş-i enfüs ü âfâk ve bedr-i münîr-i zât-ı bî-mu‘âdil ü nazîrle-ri zıyâ-bahş mînâ-serây-ı çarh-ı nüh-tıbâk olup, mübeşşirân-ı velâdet-i hümâyûn nidâ-yı cânfezâ-yı ferhat-meşhûn ile mütemekkinân-ı Âsitâne'yi mest-bâde-i gûlgûn-tarab-ı gûnâ-gûn ve gam-güsârân-ı dehr-i bî-emân sülb-i hâtıra-i mâ-kân ve mâ-yekûn eyleyüp, fi'l-hâl yedi gün ve1309 yedi gice şehrâyîn ve üç gice deryâ donanması sipâriş ve ta‘yîn olunup, zıll-i vârif-i1310 saltanat-ı seniyyede müstezıl olan kebîr ü sagır, bây ü fakır, inbısât u ferah-i vefîr ile hânelerini beytü'l-‘arûse müşâkil ve Kasr-ı Havernak ve sedîre mu‘âdil eylediler. Serây-ı behişt-âsâda vâki‘ hânehâ-yı çâr-gâne ve suffe ta‘bîr olunan mevki‘-i cennet-nişâna incû ve la‘l ve sâyir cevâhir ile mukellel ve mutarraz setâyir ve âvîzeler ile müveşşâ vü münemnem ve gicelerde safvet-i merâyâ ve kanâdil ve hurşîd-i zıyâdan sevâd-ı şâm ve tîregî-yi leyl-i pür-zalâm ke'l-‘adem olup, ebvâb-ı serây dahi sîm âvîze-ler ve kebîr âyîneler ile pür-zîb ü zînet kılındığından başka, Darb-hâne kapusu ‘ayn-i mesbûk ve rîşe-i zer-i meskûk ile ârâm-rubâ-yi her ganiyy ü su‘lûk olduğundan fazla serây meydânında vâki‘ çeşme-sâr dâyiren mâ-dâr envâ‘-ı tuhaf ve esnâf-ı zuruf ile zîbende ve pür-nigâr kılınup, her kolda hânendegân-ı hoş elhân:

2
3
4
5
6
7
8
9
10

Ve ‘ale'z-zemâni meserretün ve'l-büşrâhâ
Râyâtühü hafekat bi-küll-i mekânin
Ve ehu'l-vekari gada'l-faratu sürûrihi Taraban yürînâ mişyete'n-nisvân1311 terennümâtıyla mürde-dilân-ı zemâneye bahş-ı cân ve sâzendegân-ı nâhîd-meşrebân:
Ve sehat lene'd-dünya bi-‘îdin sâlisin Lâhe'l-hazâbü bihi bi-külli benân1312
usûlüyle mızrâb-zen-i seniyye-i rebâb ü kemân olup, Bâb-ı Âsafî ve kışlalar ve ‘uzamây-ı devlet hâneleri ise kemâl-i ârâyiş ü zînetden çeşm-i temâşâyâna1313 sebel ü hîre ihdâs ve destgerân ve esâtîz-i senâyi‘-i garîbeye hayret îrâs eyledi. Yedi gün yedi gice bu sürûr-i nâ mahsûr ile güzâr ve üç gice deryâ donanmasına dahi mübâşeret ile her gice rûy-i deryâ nümûne-nümâ-yı kûre-i nâr ve bâ-husûs hevâyî fişekler ve bahrîler ve püskürme ve sâyir tarrâka ve savt-ı mehîb tevlîd eder âlât-ı nâriye dehşet-resân-ı kulûb-i sıgar u kibâr olup, [mısra]„:
Hasîsen yemurru zemâne's-surûr1314
mefhûmu üzere maslahat-ı donanmanın hıtâmı tebeyyün ve bu eyyâm-ı surûr-i zûd-güzâr olduğundan, herkesde hüzn ü elem nümâyân1315 oldu1316. Şehzâde-i vâlâ nijâd hazretlerinin velâdetlerine kati çok târîhler inşâd olunup, sâbıka İstanbul Kadısı Tokadî Bekir Efendi'nin bir ta‘miyye ile [mısra]„:
Ülhimtü târîhan elâ câ‘e Selîm-i Sâlis
(eJL* Sı)
târîhi cümle târîhlerden a‘lâ ve ta‘miyyesi dahi ra‘nâ olduğundan, serlevha-i tevârîh kılındı. Şehzâde-i civan-baht, mâlik-i tâc ü taht olduklarında,
elâ Selîm-i Sâlis
(eJü Sı)
terkîbi temâmce cülûs-i hümâyûnlarına târih vâki‘ olduğu garâyib-i ittifâkıyyâtdandır:
Eyleye mesrûr Hak Sultân Selîm kıldı cülûs
Oldu zîb-i tâc-ı Şâhî ‘izz ile Sultân Selîm
)jikU yp Ç- ^j ^Jjj!)
târihi Tevfîk Efendi'nin olup, her mısra‘ı bir târîhdir. Memâlik-i mahrûse-i Pâdişâhî'de sâye-güzîn-i râhat ü âsâyiş olanlar dahi bu meserretden hisse-mend olmaları resm ü ‘âdet olduğuna binâ‘en, i‘lân-ı velâdet ve yedi gün yedi gice şehr-âyîn ile izhâr-ı meserret olunmak bâbında etrâfa ü eknâfa neşr-i beşâyir ve irsâl-i evâmir kılındı.
