Vürûd-i Hazîne-i Mısrıyye
Beher sâl vürûdu kânûn olan Mısır hazînesi mashûben bi's-selâme Üsküdar'a getü-rüldüğünü üzerine ta‘yîn olunan Mısır Beyi ve zâbitân-ı sâyire gelüp haber verdiklerinde, mu‘tâd olan hil‘atleri ilbâs ‘akabinde yine Üsküdar'a i‘âde vü ircâ‘ olunmuşlaridi. Ferdâsı ta‘yîn olunan çekdiri ile hazîneyi Âsitâne'ye imrâr ve Alay-köşkü altından güzâr ile teslîm-i eyâdî-yi emânetkârân-ı Devlet-i ebed-karâr eylediler.
İhrâc-ı mevâcib-i kısteyn ve „azl-i Mîrahûr-i Evvel
Şa‘bânu'l-mu‘azzamın on beşinci günü1318 tertîb olunan dîvân-ı şâmihu'l-erkânda ‘umûmen ocağların iki kıst mevâcibleri Kubbe-altı‘nda kabzına me‘mûrlara edâ ve devr ‘akabinde Dülbend Ağası Reşîd İbrâhîm Ağa teşrîfât-ı seniyye getürüp, ‘âdet olan hid-meti temâmen i‘tâ olundu. Mûmâ ileyhin rüşd ü reviyyeti hasebiyle taşra hidmetlerinde istihdâmı Şehriyâr-ı gerdûn-iktidârın merâmı olduğuna binâ‘en, Büyük Mirâhûrluk ile fetîle-i i‘tibârı fürûzân ve selefi Seyyid Mehmed Ağa'nın hânesinde ikâmeti fermân olundu.
