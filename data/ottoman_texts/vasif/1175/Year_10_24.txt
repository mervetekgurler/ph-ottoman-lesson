„Azl ü nasb-ı Sadr-ı Rûm ve havâdisât-ı sâyire
Rumeli Kadı‘askeri olan Ebûbekir Efendi-zâde ‘Osmân Efendi, bir sene kadar icrây-ı hükümet ve tekmîl-i müddet eyleyüp, sâbıkâ Rumeli Kadı‘askeri Pîrî-zâde ‘Osmân Monla Efendi, şa‘bânın yirmi dördüncü günü1320 o mesned-i celîl ile tebcîl olundu.
Ramazân-ı şerîfin on beşinci günü1321 ‘âdet-i dîrîn-i Devlet-i ebed-karîn üzere ‘uzamây-ı devlet telsîm-i hırka-i şerîfe ile iktisâb-ı kemâl-i feyz ü meymenet eyleyüp, ‘îd gicesi dahi resm üzere Serây-ı hümâyün'a varılup, erbâb-ı mu‘âyede hâk-i ‘atebe-i Tâcdârî'ye rü-nihâde oldular.
