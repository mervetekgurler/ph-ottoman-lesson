Itlâk-ı Veliyyüddîn Efendi ve ba„zı tevcîhât-ı „ilmiyye
Bundan akdem mesned-i Meşîhat'den  ‘azl ve Burusa'da ikâmeti irâde olunan Veliyyüddîn Efendi, sâhil-res-i çâr-mevce-i gurbet ve gelüp, hânesinde bast-ı kâlîçe-i istirâhat eyledi. Mağnisa Kadısı Seyyid Mehmed Efendi, mazhar-ı lutf-i Şeh-riyârî ve bâ-Pâye-i Kudüs Galata Mevleviyyeti ile pâ-nihâde-i dest-i kâm-kârî olup, İkinci Dâhil müderrislerinden Mi‘mâr-zâde'ye Belgrad ve Zihnî Mehmed Efendi'ye, Serây-bosna Kazâsı ‘inâyet ve sâbıkâ Üsküdar Kadısı ‘Ömer Efendi, hükûmet-i Mısr-ı Kâhire ile neş‘edâr-ı câm-ı ferhat kılındı. Mîrahûr-i Sânî terk-i dünyâ-yı fânî eyleyüp, Küçük Mîrahûrluk ile Uzun Mehmed Bey, mazhar-ı teveccüh-i Cihânbânî oldu.
Zilhiccetü'ş-şerîfenin onuncu gicesi1328 erkân-ı saltanat ‘ale'l-‘umûm Serây-ı hümâyûn'a ‘azîmet ve dâmen-bûs-i Şâhâne ile ihrâz-ı mezîd-i rıf‘at eylediler.
