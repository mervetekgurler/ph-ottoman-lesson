Te’sîs-i Kitâb-hâne-i Sadâret-penâhî
Sadrıa‘zam ve bedr-i efham Râgıb Paşa sinîn-i çendînden berü cem‘ u intihâb ve celb ü istiktâb eylediği kütüb-i kesîreyi telef ü izâ‘atden ictinâb ve istifâde-i nâsa medâr olarak bir Kitâb-hâne binâsıyla tahsîl-i ecr ü sevâb etmek lâyih-i hâtırları olduğundan başka, bir mekteb izâfesiyle etfâle ta‘lîm-i Kur'ân ve telkîn-i edeb ü ‘irfân olunmak fikri bir müddetden berü zihninde cevelân eyleyüp, Koska'da ba‘zı emâkin iştirâ ve ashâbını irzâ ile işbu muharrem evâyilinde1288 vaz‘-ı esâs ve darb-ı tîşe vü fe‘s kılındı.
