„Azl-i Vezîr „Abdî Paşa ez-Belgrad
Müşârun ileyh Belgrad'a gereği gibi nizâm verüp, ser-efrâzân-ı serhaddin unûf-i şâmihalarını irgâm etmişidi. Fî-mâ-ba‘d serhadd-i mezkûrda bekâsı tevlîd-i şûr u gavgâ eyleyeceği ihtimâlât-ı ‘akliyyeden olmağla, ‘azl ve Silistire Eyâleti tevcîh ve selefi Ka-pudân-ı esbak Vezîr Mehmed Paşa Belgrad'a varmayınca kâ‘ide-i serhad üzere bir hatve ilerüye hareket etmemesi tarafına tenbîh olunup, halefi Belgrad'a vâsıl ve ol dahi ‘ırz u vekârıyla çıkup, mansıbı olan Silistire'ye râhil oldu.
