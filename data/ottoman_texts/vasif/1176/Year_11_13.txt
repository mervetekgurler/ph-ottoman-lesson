Velâdet-i Mihrişâh Sultân
Îşbu cumâdelûlânın  yirmi üçüncü günü sâ‘at-i nehârî birde1342 iken, Şe-hinşâh-ı ‘âlem-i penâhın sulb-i pâkîzelerinden bir Sultân-ı bülend-câh zuhûr edüp, Mih-rişâh ismiyle ta‘nezen-i şöhret-i mâh olup, kâffe-i ‘âlem kudûmüyle şâd ü hurrem ve bundan akdem vuku‘ bulan şehrâyînin otuz gün fâsılası olduğuna binâ’en, Pâdişâh-ı Sürûşî-haslet halkı mesârıfdan sıyânet ve yalnız üç gice deryâ donanmasına ruhsat u icâzet verüp, leyâlî-yi mezkûrede temâşâ olunan sanâyi‘-i nâriyye ve temâsîl-i bahriyye sâbıklarına fâyik ve müşâhedeye şâyân ü lâyık idi.
Emîn-i Darb-hâne şüden-i Râyif İsmâ„îl Bey
Darb-hâne Emîni olan Sıdkı Efendi'nin me‘ârif-i cüz‘iyyede kemâl-i mehâreti olduğu içün meyl ü rağbet-i Şâhâne'ye mazhar ve yevmen fe-yevmen kesb-i derecât ile ser-i ikbâli nüh-tâk-ı feleke berâber olmuşidi. Giderek Darb-hâne'ye nâzır ve bu cihetle dahi mahsûd-i esâğır ü ekâbir olup, ancak mûmâ ileyh yedinde bulunanı bezl ü isrâf ve meclûbâtını izâ‘a vü itlâfdan başka mâl-ı Darb-hâne'ye dahi refte refte itâle-i yed-i ta‘arruz u müdâhale eyleyeceği ba‘zı karâyin-i hâliye ile hârice çıkup ‘azli lâzım gelmekle, cumâdelûlâ evâhırında1343 ‘azl ve hânesinde ârâm ve Belgrad'da cânib-i ‘Adn'e hırâm eden Vezîr Kürd İbrâhîm Paşa'nın necl-i necîbi olan Râ’if Îsmâ‘îl Beyefendi'de emâre-i sadâkat ve nişâne-i istikâmet istişmâm olunduğuna binâ’en, o mansıb-ı kesîru'l-cedvâ ile kesb-i şeref-i tâm eyledi.
