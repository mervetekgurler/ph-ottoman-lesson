Fevt-i Sadrıa„zam Râgıb Mehmed Paşa ve Vezâret-i Hâmid Hamza Paşa
Müşârun ileyhin birkaç günden berü mübtelâ olduğu sû-i mizâc kâbil-i müdâvâ vü ‘ilâc olmayup, şehr-i ramazânın yirmi dördüncü cum‘a1349 gicesi2 sâ‘at dokuzda iken vefât ve tekmîl-i enfâs-ı hayât eyleyüp, Sultân Mehmed Câmi‘i'nde nemâzı edâ ve Kitâb-hânesi'nde i‘dâd eylediği mezarda o düstûr-i vakûr a‘yün-i nâsdan ihfâ olundu. Sad hayf ki, Ol cevher-i nâ-yâb kemâlât-ı sertâc-ı cihân iken olup hâke fütâde, bir serv-i ser-âzâd idi bâğ-ı hünerde berkende edüp, ‘ömrünü seylâb-ı irâde.
Bundan akdem rütbe-i refî‘a-i Vezâret ihsân olunan Hamza Hâmid Paşa, müte-veffâ-yı müşârun ileyhin marazı hâlinde umûr-i ‘ibâdı ru’yete me'mûr ve hall-i İlâhî zuhûrunda Vezîr-i a‘zam olmak hâtırası sahîfe-i zihn-i Pâdişâhî'de mestûr olmuşidi. Yevm-i mezkûrda huzûr-i hümâyûna da‘vet ve dest-i emânetine teslîm-i mekâlîd-i umûr-i devlet kılınup, Bâb-ı ‘âlî'ye ‘avdet ve erbâb-ı menâsıba  ‘ale'l-‘umûm ilbâs-ı hil‘at eyledi.
