Terceme
Mütevaffâ-yı müşârun ileyh tafsîl-i müfredât-ı dünyaya sûret-i muhâsebe-i icmâl olan şehr-i İstanbul'da mütemekkin ve Defterhâne küttâbı miyânında mütehayyiz ve müte‘yyin olan Şevki Efendi merhûmun sulbünden yüz on târihinde3 serzede-i hayyiz-i vücûd ve fârik-ı mâ-beyn-i gayb ü şuhûd oldukda, tahsîl-i me‘ârife verziş ü tehzîb ve istikmâl-i nefse sa‘y ü gûşiş edüp, [mısra]„:
cum‘a H, K1 : cuma &lt;^ M1, B1.
24 Ramazân 1176 = 8 Nisan 1763 Cuma.
Yekfi'r-reşîde rüşdehü mu‘allimen1
mefhûmunca az vakitde destyârî-yi zihn-i vekkad ile vâsıl-ı ser-menzil-i meleke vü is-ti‘dâd olup, kalem-i mezbûra müdâvemet ve dekayik-ı kaleme ba‘de'l-vuküf kesb-i hüsn-i sît ü şöhret edüp, sene hamse ve selâsîn ve mi‘e târîhinde1350 ser-satır-ı fetih-nâme-i İrân-zemîn olan şehr-i Tiflis tahrîrine me’mûr ve ber-mefhûm-i: Hevvin 'alevkc yekûnü mâ-hüve kâ’in1351 gurbete rızâ-dâde olarak ahbâb ü asdikasından mehcûr olmuşidi. O havâlîye vusûlünde Tiflis'in tahrîri Revân fethine vâbeste olduğundan, me‘mûriyyeti tesvîf ve kendüsü tevkif olunmuşidi. Fazl-ı Sübhân ile revân-ı cism-i İran olan Revân Kal‘ası kemend-i teshîre bend olmağla, tahrîrine mübâşeret esnâsında Defterdârlığı dahi taraf-ı devletden tenbîh ü işâret olunup, bir zemân Defterdâr-ı Revân ve ba‘dehû ser‘askerler ma‘iyyetlerinde Riyâset ve Defter Emâneti vekâletleriyle varak-gerdân-ı sahâyif-i hadsân olup, ba‘de'l-lüteyyâ velletî sâyik-i takdîr-i ‘inân-ı ‘azîmetini semt-i Bağdâd'a sarf u tahvîl ve Vâlîsi olan Ahmed Paşa'nın nazar-ı iltifât ve rağbeti ile tarh-ı endîşe-i ehl ü cîl eyleyüp, hattâ: —Ne kadar var ise esnâf-ı hüner dünyada” kasidesini nazm ve ‘arz eyledikde, yirmi bin guruş câyize ile kadrine hürmet etmişidi. Eyyâm-ı gurbeti yedi seneye bâliğ oldukdan sonra Âsitâne-i sa‘âdet'e celb olunup, kırk iki târîhinde1352 Der-i devlet-medâra vâsıl ve Mâliyye ve Cizye mansıblarıyla mükâfâta nâyil olup, ‘Acem ve Moskov ve Nemçe süferâsıyla bi'd-defe‘ât vukû‘ bulan mükâlemelerde nâmûs-i devleti sıyânet eyleyerek îfây-ı lâzime-i hidmet eylediği, teveccüh-i Şehriyâr-ı vakte sebeb ü ‘illet olmağla, Sadrıa‘zam Mektûbçusu nasb olunup, haysiyyet-i zâtiyye ve sadâkat-i fıtriyyesi yevmen fe-yevmen hârice çıkup, dâmet lehü'l-merâtib1353 ‘adedini câmi‘ olan elli üç târîhinde1354 Re‘îsülküttâb ve hâmil-i esrâr-ı devlet-i ebed-me‘âb olmu-şidi.  Dört sene kadar o hidmet-i hatîrede izhâr-ı mâye-i ‘akl ü dirâyet ve ibrâz-i me‘âsir-i kiyâset eyleyüp, hıfz-ı bilâd ve himâyet-i ‘ibâd hıdemâtına kesb-i is-ti‘dâd eylediği ma‘lûm-i Şehriyâr-ı vâlâ-nijâd olmağla, ‘âm-ı seb‘a ve hamsîn evâyilin-de mertebe-i ‘ulyâ-yı Vezâret ile kadr ü i‘tibârı terfî‘ ve Mısr-ı Kahire Eyâleti ile dâyire-i debdebe vü şânı tevsî‘ olundu. Rehâvet-i vülât ile berhemzede-i ihtilâl olan iklîm-i Mısır'ı zemân-ı kalîlde nizâma rabt ve ba‘zı mütegallibeyi i‘dâm ile izâle-i fesâd ve habt eyleyüp, beş sene kadar o tarafda neşr-i ahkâm-ı ‘adl ü dâd ve tesviye-i mesâlih u mevâdd eyleyüp, bir mahalde kesret-i ikamet bâ‘is-i hudûs-i kelâl ü se‘âmet olduğundan;
“UR» .juîj xuJl J = Reşîd olan (akıllı) kişiye akl-ı selimi (şuur ve ferâseti) muallim olarak kafidir” anlamına gelen bu cümle Arapça bir deyiştir.

3
4
5
6

Kelâl geldi tasarrufdan Umm-i Dünya'yı1355
Yeter şu Kahire'nin kahrı ‘azm-i Rûm edelim
gazelini inşâd ve Devlet-i ‘aliyye'ye irsâl ile sûret-i isti‘fâ îrâd eylediğini evliyây-ı devlet fehm edüp, altmış birde1356 ‘azl ve Aydın mansıbına nakl olunmuşidi. Kürsî-yi memleket olan Güzelhisâr'a vusûl ve bir müddet o diyârda reviyyet-i umûr ile meşgul olup, altmış sekiz rebî‘inde Rakka ve ‘âm-ı kabilde Halebü'ş-şehbâ Eyâleti'yle ikrâm ve yetmiş rebî‘ulâhıranın on yedinci günü1357 Şâm Eyâleti tarafına tevcîh olunmuşiken, se-rûze mürûrunda mühr-i hümâyûn ile zâtına tevkır ü ihtirâm olundu. Cumâdelâhıre’nin dokuzuncu ehad günü1358 vâsıl-ı Âsitâne-i sa‘âdet ve ruhsây-ı ‘atebe-i gerdûn-menzilet olup, bâlâda güzâriş-pezîr-i hâme-i tahrîr olduğu gün vefât ve ‘azm-i dâr-ı mücâzât eyledi. Müddet-i Sadâretleri altı buçuk seneye karîbdir. Müşârun ileyh rüşd ü zekâda îbn îyâs1359, inşâd-ı şi‘irde Ebû Nüvâs1360, inşây-ı bedâyi‘-i nigârı1361 revnak-şiken-i âsâr-ı Nergisî ve telfîk-i kelâm ve ifâde-i merâmda sânî-yi Veysî olup, elsine-i selâsede nazm ü nesri makbûl-i fuhûl ve cihet-i ‘ilmiyyesi müsellem-i erbâb-ı menkul ü ma‘kul olduğundan gayri, re‘y ü tedbîrde Felâtûn-i zemân ve idâre-i mülkiyyede Restâlîs-i devrân olup, insân-ı kâmil denmeğe sezâ ve Sadru'l-vüzerâ elkabına revâ bir Vezîr-i bî-hemtâ idi. Sefînetü'l-„Ulûm nâmıyla mevsûm olan mecmû‘ası'ndan gazâret-i ‘ilmiyyesi ke'ş-şems-i fi'l-hevâ cerr-i zâhirdir. Matla‘u's-Sa‘dî'nin rub‘u mikdârını tercüme edüp, hattıyla manzûr-i Fakır olmuşdur. Mîrhand'ın Ravzatü's-Safâsı'nı1362 dahi tercümeye başlayup, ‘avâyık-ı kevniyye iktizâsıyla o dahi nâ-temâm kalmışdır. Fenn-i ‘arûza dâyir ve Tevfîk ve Tahkık ismiyle  müştehir olan risâleleri ve telhîsât ve suver-i mekâtîb ve münşe‘ât-i ve sâyiresi pesendîde-i hâss u ‘âmm ve mâ yu„avvelü „aleyhi1363 münşiyân-ı eyyâmdır. Eş‘ârı her ne kadar şâyi‘ ve müstefîz ise dahi teberrüken birkaç beyit bu mecelleye kayd olundu.


Biz hatt-ı dil-keş-i kalem-i sun‘u görmüşüz Hayrân-ı nakş-ı hâme-i Behzâd olur muyuz? Olsak hezâr zahmle me‘yûs-i ‘âfiyet Memnûn-i lutf-i merhem-i hussâd olur muyuz? Tâ bilmedikçe kayd-ı rehâdan halâsımız Mağrûr-i dâm-ı şîve-i sayyâd olur muyuz?

Ve lehû:
Muharrik-i dil olur dil-rubâya muhtâcız Zemân-ı za‘f-ı kavâdir-i ‘asâya muhtâcız Ne nâ-hudâdan i‘ânet ne hod sabâdan eser Bu yemde şurta-i lutf-i Hudâ'ya muhtâcız

Ve lehû:
Mâye-i feyz verir revnakı zînet vermez Zîver-i cevher ile rûşen olur mu kandîl? Saçdı âteşlerini görüldü ol şûh yine Gâlibâ neft-i nakkâka rukbâ etdi fetîl Münkeşif olmadadır zıddı ile çün eşyâ Ta‘n-ı a‘dâ gibi Râgıb olamaz zikr-i cemîl

Ve lehû.
Dil-teşnelere kalmadı yek-katre-i feyzin Ser-çeşme-i ihsânını ağyâr kurutdu Teng oldu zemîn sıkleti def‘ etse münâsib Râgıb kalemin minder-i endîşe çürütdü.
İ„dâm-ı „Acem „Ali Ağa

Sadr-ı
Emîni olan ‘
mütevaffa etbâ‘ından olup, sâbıkâ Kıbrıs Muhassılı ve el-yevm Matbah
Acem ‘Ali Ağa'dan Kıbrıs re‘âyâsı ‘arz-ı hâl ve zulm ü te‘addîsi sebebi ile

garâmet-i mâliyyeye giriftar olduklarını tafsîl ü icmâl eylediklerinden başka efendisi Sadâret'de ve merkûm dahi nazar u rağbetde bulunup, ba‘zı kimseler mûmâ ileyhe ilticâ ve maslahatlarını reviyyet ile ‘arz-ı hedâyâ etmişler idi. Hezâr niyâz ile i‘tâ eylediklerini cebren ahza haml ile istirdâd-ı me’hûz istid‘âsında oldukları mû-be-mû ma‘lûm-i Şeh-riyâr-ı cihân-ârâ olmağla, mezbûr ‘ibret-i enâm olmak içün hüsâm-ı siyâsetle i‘dâm ve gümnâm kılınup, Matbah Emâneti ile tekrâr Hasekî Mustafa Ağa hâyiz-i rehîne-i mesârr oldu.
Merküm ile ahz u i‘tâda müşterek ve gûyâ-yı en-nısfu lî ve'n-nısfu leke1364 olan Kazar nâm sarrâf ki sadr-ı mütevaffânın hidmetinde idi. Ol dahi katl ve cehennemîlere vasl olundu.
