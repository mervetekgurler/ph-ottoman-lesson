Zikr-i mu„âyede ve tevcîhât
Şehr-i ramazân hıtâm-pezîr olduğuna binâ’en, leyletü'l-‘îd1365 erkân-ı devlet-i ebed-imtidâd takbîl-i dâmen-i hümâyûn ile dilşâd oldular.
Şevvâlü'l-mükerremin sekizinci hamîs günü1366 ricâl-i bâb ve defterdârân ibkâ olunup, Defter Emâneti, ‘Avnî Efendi'ye; Rûznâme, Binâ Emîni Yûsuf Efendi'ye; Baş-muhâsebe, Sıdkı Efendi'ye muvakkaten tevcîh olundu. Menâsıb-ı ümenâ ibkâ olunup, Anadolu Muhâsebesi, Muhsin-zâde birâderi Ahmed Bey'e; Mukabele, Yazıcı-yı esbak Halîl Efendi'ye; Haremeyn, Bekir Paşa-zâde Süleymân Bey'e; Yeniçeri Kitâbeti, Re‘îs-i esbak ‘Abdullah Efendi'ye; Sipâh Kitâbeti, ‘Abdî Efendi yeğeni Mustafa Efendi'ye; Si-lahdâr Kitâbeti, Çelebi-zâde ‘Ali Efendi'ye; Mevkufât, Şâ‘ir İbrâhîm Efendi'ye ve sâyir menâsıb ber-vech-i münâsib erbâbına tevcîh ü ‘inâyet ve ba‘zı hâcegân dahi ‘atâyây-ı Şâhâne ile vâreste-i kayd-ı zarûret oldu. Ocak ağaları dahi cümleten ibka olunup, fekat Topçu-başılık, Mehmed Emîn Ağa'ya tevcîh olundu. Vüzerây-ı ‘izâm hazerâtının dahi mutasarrıf oldukları menâsıb karîbü'l-‘ahdde mübâdele kabûl etdiğinden, ekseri takrîr ü ibka ve yerlerinden ‘adem-i tahrîk ile istihsâl-i âsâyiş-i fukarâ vü zu‘afâ olundu.
