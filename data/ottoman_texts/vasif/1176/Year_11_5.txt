Ba„zı vukû„ât
Saferu'l-muzafferin on sekizinci günü1334 Ayasofya Şeyhi vefât edüp, tarîkleri üzere silsileleri tertîb ve cümlesi tatyîb olundu. Müteveffây-ı mûmâ ileyh fenn-i hadîs ve tefsîrde yegâne ve va‘z u tezkîrde Îbn Cevzî-yi zemâne idi. Mahdûm-i hazret-i Fetvâ-penâhî Nûrullâh Efendi'ye ve diğer mahdûmları ‘Atâullâh Efendi'ye tefâvüt-i cüzviyye ile Mekke pâyeleri ihsân olundu.
Bey„ içün ‘arz olunmuş bir câriye-i bed-tebâr, esircinin ‘iyâlini bıçak ile katl etdi-ğini lisânıyla ikrâr edüp, pelâs-pâreye melfûfen esîr bazarı kûşesinde berdâr ve sâyirlere medâr-ı i‘tibâr kılındı.
Şehr-i mezkûrda Bostâncı-başı'nın hidmetinden nefret geldiğine binâ’en, Hasekî Ağa olan Îspir Ağa, mansıb-ı mezkûr ile kesb-i rıf‘at eyledi.
Hâcegân-ı Dîvân-ı hümâyûndan Nâyilî Paşa-zâde Mîr Şâkir'in ‘ömrü âhir ve târîh-i mezkûrda mücâvir-i mekabir oldu. Mîrahûr-i Evvel olan Reşîd Îbrâhîm Ağa, bu hılâlde vefât eden Vezîr Sa‘deddîn Paşa'nın muhallefâtına me‘mûr olmuşidi. Ruha'ya vardıkda ‘ömrü vefâ etmeyüp, ‘âlem-i fânîden izhâr-ı tebâ‘ud ü tenezzüh edüp,
Bi-zâ kazeti'l-eyyâmü mâ beyne ehlihâ
Mesâ’ibü kavmin ‘inde kavminfevâyidü1335 mefhûmu üzere mansıbı selefi es-Seyyid Ahmed Ağa'ya teveccüh eyledi.
Şehr-i rebî‘ulevvelin on ikinci günü1336 mu‘tâd üzere Hâkan-ı Sâmî-mekân Sultân Ahmed Hân Câmi‘-i şerifine hatve-cünbân-ı  ‘izz ü şân ve istimâ‘-ı mevlid-i hazret-i Nebevî ile müktesib-i feyz-i firâvân oldu.
Ağa-yı Dârü's-sa‘âde Yazıcısı olan Seyyid ‘Ali Efendi'nin ecel-i müsemmâsı hulûl ve evâsıt-ı şehr-i mezkûrda mihmânhâne-i âhirete nüzûl eyleyüp, îshâk Ağa dâmâdı Ahmed Efendi, o hidmet-i refî‘aya mevsûl oldu.
