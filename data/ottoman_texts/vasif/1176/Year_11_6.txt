Nüzûl-i sâ„ika ve küsûf
Rebî‘ulevvelin yirmi yedinci günü1337 cevv-i hevâ ve beyne'l-arz ve's-semâda ra‘d ü berk-ı şedîd zuhûr ve tarrâka-i cân-hırâşı herkesden selb-i şu‘ûr edüp, müsta‘lî mahallere nüzûlü mücerreb olduğundan, Sultân Bâyezîd Câmi‘i menâresine nüfûz etdiyse dahi zarar etmeksizin mündefi‘ ve bu savt-ı mehîbden erbâb-ı lehv ü hevâ münzecir ü mürte-di‘ oldu.
Şehr-i mezkûrun yirmi dokuzuncu günü1338 sâ‘at-i nehârî ikiyi yedi dakika mürûrun-da kurs-i şems-i münevver ‘ârıza-i küsûf ile bî-tâb ü fer olup, on beş dakikadan sonra karîn-i incilâ ve ‘âlem pür-zıyâ oldu.
Mâliyye Tezkirecisi olan Nûrî Efendi, berzah-ı peymây-ı ‘adem ve selefi Hüseyin Efendi, mansıb-ı mezkûr ile hurrem oldu.
