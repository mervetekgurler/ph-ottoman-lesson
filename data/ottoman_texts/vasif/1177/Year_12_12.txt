Şurû„-i Sadrıa„zam be-umûr-i devlet
Kapudân-ı deryâ olan Karabâgı Vezîr Süleymân Paşa, fenn-i deryâda mütefennin ise dahi ihtiyâr ü müsin olup, umûr-i Donanma-yı hümâyûn'u idârede ‘aczi zâhir ve zabt-ı haşerât-ı neferâtda kusûr-i zarûrîsi ma‘lûm-i Sadr-ı sa‘îdü'l-me‘âsir olmağla, mikdâr-ı vâfî ma‘îşet ile Rodos'da ikâmeti irâde ve bu mazmûnda tarafına emr-i celîlü'ş-şân firistâde olunup, Kâyim-makâm bulunan Vezîr Mehmed Paşa'ya Kapudanlık kürkü iksâ ve Sayda Vâlîsi ‘Azm-zâde Mehmed Paşa, Vâlî-yi Halebü'ş-şehbâ olup, Sayda, Eğriboz Mutasarrıfı el-Hâc Ahmed Paşa'ya i‘tâ olundu.
Kapudân-ı sâbıkın Kethudâsı ‘Ali sevâhil-i Bahr-i sefîd'e müstevlî olup, o havâlîde mütemekkin İslâm ve re‘âyâyı envâ‘-ı zulm ü cevr ile mütekeddir ve tecrîm ü tağrîm ile müte‘ellim ve mutazarrır eylediğinden, fevc fevc Âsitâne'ye gelüp, hâl-i pür-melâllerini inhâ ve birkaç def‘a rikâb-ı hümâyûna ref‘-i ruk‘a-i iştikâ etmeleriyle key-fiyyet bî-garaz kimselerden su‘âl ü teftîş olundukda, re‘âyânın sıdk-ı müdde‘âlarını te’yîd eylediklerinden merkumun kaydı görülüp, ser-i maktû‘u galtân-ı meydân-ı hızy ü hızlân kılındı.
Menâsıb-ı Devlet-i ‘aliyye birkaç âdeme inhisâr ile sâyir ricâl-i devlete ye‘s ü hirmân ve inkisâr-ı kulûb îrâsı hilâf-ı meşreb-i Sadr-ı cedîd olduğundan; Utavvifü mâ utavvifü1383 sümme âtî ilâ beytin ka„îdetühü lekâ„in1384 mefhûmuna mâ-sadak bulduğu Kâşif Mehmed Emîn  Efendi'yi Kethudâlık'dan ‘azl edüp, Recâ‘î Mehmed Efendi'yi Kethudâlığa intihâb ve ‘İvaz Paşa-zâde ‘Ali Bey'i Çavuş-başı ve Defterdâr-ı sâbık ‘Abdî Efendi'yi Re‘îsülküttâb eyledi.
Belgrad'a nizâm veren Vezîr ‘Abdî Paşa hakkında Belgrad muhâfazasında olan yamakların kârgüzârlarını mücerred tama‘a mebnî izâle ile: “Serhadd-i Pâdişâhî'nin kuvvet ü zahrını şikest ve ‘ırz-ı ocağı pest eyledi” deyü ocağlu beyninde güft-gû hâdis ve ferka‘a-i esâbi‘ makulesinden olan gürültü ile Vezâret'i ref‘ine bâ‘is olmuşlar idi. O makûle şedîdü'ş-şekîme ve Devlet-i ‘aliyye'nin maslahatına yarar Vezîr'in menkûb kalması revâ görülmeyüp, Vezâret'i ibkâ ve Karaman Eyâleti menşûru yed-i istihkakına i‘tâ olunup, selefi Vezîr Çelik Mehmed Paşa, Anadolu Eyâleti'yle kesb-i tefavvuk u i‘tilâ eyledi.
Kethudây-ı sâbık Kâşif Mehmed Efendi, min külli'l-cihât manzûr ve ma‘zûlen hânesinde ikameti tab‘an menfûr-i Pâdişâh-vakûr olduğuna binâ‘en, evâyil-i receb-i şerîfde1385 Râkım Mehmed Efendi ‘azlinden Defterdârlık ile nâyil-i etemm-i sürûr oldu.
