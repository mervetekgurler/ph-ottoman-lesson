İhrâc-ı donanma ve ba„zı vukû‘ât
Sevâhil-i Bahr-i sefîdi muhâfaza içün beher sâl Kapudan Paşa bulunanların mevsim hulûlünde hareketleri mu‘tâd olduğuna binâ’en, şehr-i merkum evâhırında1399 Kapu-dan Paşa Donanma-yı hümâyûn ile Bahr-i sefîd'e şirâ‘-güşâ oldu.
Topçu-başı-yı sâbık Emîn Ağa, gâlibâ Ağalığ'a talebkâr ve ‘ameli [ol] vakt-i ağasına âşikâr oldukda evvelce davranup, merkumu Burusa'ya nefy etdirmekle, tahsîl-i sükûn ve def‘-i halecân-ı derûn eyledi. .
Mehmed Emîn Ağa-zâde Sâdık Ağa, birkaç gün haste ve mebnây-ı/mînây-ı vücûdu seng-i ecel ile şikeste oldu. Târîh-i mezkûrda Yeniçeri Ağası dahi mansıbdan, dûr ve yeriyle Kul Kethudâsı mesrûr oldu. Zilhiccenin onuncu gicesi1400 ‘umûmen erkân-ı devlet Serây-ı hümâyûnda kadeh- zened-i cem‘iyyet eyleyüp, subh-i sâdık nümâyân oldukda, Hakân-ı ferhunde-baht zînet-bahş-ı taht olup, a‘yân-ı saltanat ‘alâ ihtilâf-i ta-bakâtihim takbîl-i dâmen ve zeyl-i Şâhâne'leriyle iktisâb-ı sermâye-i behcet eylediler.
