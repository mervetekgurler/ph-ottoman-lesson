Vuku„-i harîk
Muharrem evâhırında1372 Sipâh Kalemi Baş-halîfesi'nin ve birkaç günden sonra Mu-hallefât Halîfesi'nin hâneleri muhterik olup, muhallefâta dâyir defâtir-i mîrî dahi ma‘an muhterik olmağla, mîrî kâtibleri defâtirinden mümkün mertebe cem‘ olunması tedbîr olunup, ol vechile cem‘ u tahrîr ü isbât ve tagyîr olunduysa dahi bu makule âfetden it-tika vü mücânebet şerîta-i hazm ü ihtiyâta ri‘âyet kabîlinden olmağla, fî-mâ-ba‘d Defterdar Kalemi küttâbı, defterlerini hânelerine götürmeyüp, her gün ba‘de'l-‘asr Defter-hâne'ye vaz‘ ve ‘ale's-sabâh ref‘ etmek bâbında hâsseten emr-i ‘âlî ısdâr ve mefhûmu ketebe-i mezkûreye ifâde vü iş‘âr olundu.
