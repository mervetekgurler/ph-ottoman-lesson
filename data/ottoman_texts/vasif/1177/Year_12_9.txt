„Azl-i Sadrıa„zam Hamza Paşa ve nasb-ı Sadr-ı esbak Mustafa Paşa
Sadrıa‘zam olan Hamza Paşa, yedi mâh kadar eğerçi mesned-ârâ-yı vekâlet-i  kübrâ olup lâkin;
İzâ tâle ‘ömrü'l mer‘i min gayr-i âfetin
Efâdet lehü'l-eyyâmü fî kerrihâ ‘aklen1378 mefhûmunca imtidâd-ı zemân-ı zindegânî ile kati çok devâhî-yi umûru tecribe eyleyüp, her mâddede te‘ennî semtine zâhib ve kesret-i tecârib ile mehleke-i ‘aceleden mücânib olup, bu sıfat-ı garîbe zâtına rehâvet ıtlâkını îcâb ve vakt-i mukadderi dahi iktirâb eylediğinden, rebî‘ulâhırın yirmi dördüncü günü1379 ‘azl olunup, kayd-ı musâdereden reh-yâb olarak ‘izz u vekarıyla Kandiye mansıbına irsâl ve düyûnuna medâr olmak içün taraf-ı hümâyûndan kifâyet mikdârı nuküd ile mir‘ât-ı hâtırından izâle-i gubâr-ı melâl olundu.
Haleb Vâlîsi Sadr-ı esbak Mustafa Paşa, bu defa dahi mühr-i hümâyûn ile müm-tâz ve Âsitâne'ye gelinceye dek Yeniçeri Ağası Mehmed Ağa, Vezâret ve Kayim-makamlık ile ser-efrâz olup, Kul Kethudâsı ‘Ömer Ağa, Yeniçeri Ağası nasb ü ta‘yîn ve bu cihetle ocağ silisilesi vâki‘ olmağla, tarîkleri üzere mansıbları tevcîh olunup1380, hid-metlerinde ızhâr-ı istikamet eylemeleri husûsu cümlesine telkin olundu.
