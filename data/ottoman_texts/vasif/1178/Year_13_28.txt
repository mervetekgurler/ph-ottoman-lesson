Ba„zı vukü„ât
 Kapudân-ı sâbık Vezîr Mehmed Paşa, Vidin Muhâfazasına me‘mûr ve Râgıb Paşa dâmâdı Vezîr Hüseyin Paşa, Eğriboz Sancağı'yla nâyil-i etemm-i hubûr olup, Yeniçeri Ağası, Mîr-i mîrânlık ile Deryâya kapudan ve Kul Kethudâsı, Ağalık ile şâdân oldu.
‘İffetlü Zeyneb Sultân ‘aliyyetü‘ş-şân Belgrad Vâlîsi Kapudân-ı esbak Vezîr Mehmed Paşa‘ya bundan akdem ‘akd ü tezvîc olunup, müşârun ileyh şehr-i mezkûr hilâlinde Âsitâne-i sa‘âdet‘e vâsıl ve haclegâh-ı Sultânî‘ye dâhil oldu.
Sefâret'le Moskov diyârına ‘âzim ve hıtâm-ı me‘mûriyyetle bu tarafa ‘âyid ü kâdim olan Dervîş Efendi, hilâl-i râhda vefât ve teslîm-i vedî‘a-i hayât edüp, hezâr mi-hen ile cenâzesi Bender'e tavsîl ve bir münâsib mahalde tenzîl olundu.
Evâsıt-ı ramazânda1466 Tezkire-i Evvel olan Bekir Bey ma‘zûl ve yerine Küçük Tezkireci Yesrî Efendi menkul olup, Küçük Tezkirecilik ile ‘Ârif Süleymân Bey dilşâd ve Kethudâ Bey Kitâbetiyle, Penâh Süleymân Efendi ‘azlinden1467 sâbıkı İbrâhîm Efendi ber-murâd oldu.
‘Îd-i fıtr gicesi erkân-ı Devlet-i ebed-kıyâm telsîm-i dâmen-i Şehriyâr-ı enâm ile şâd-kâm oldular.
