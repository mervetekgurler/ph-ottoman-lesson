Vuku„-i tevcîhât
Şevvâlin dördüncü günü1468 tevcîhât vâki‘ olup, ricâl-i bâb şeref-i ibkâ ile kâm-yâb ve ancak Resmî Ahmed Efendi, Çavuş-başılığa intihâb ve intisâb olunup, Şıkk-ı Evvel ve Sânî ibkâ ve Sâlis bulunan Safâyî Efendi, ‘azm-i dâr-ı ‘ukbâ eylediğinden, mansıbı ile Mihrî Mehmed Efendi kâm-revâ oldu. Nişâncılık, Nu‘mân Efendi'ye; Defter Emâneti, Mehmed Emîn Efendi'ye; Büyük Rûznâme, Bekir Bey'e; Baş-muhâsebe, muvakkaten Hâşim ‘Ali Bey'e; Emânet-i Şehr, Tıflî Efendi'ye; Tersâne, Recâ‘î Mehmed Efendi'ye; Darbhâne, Râ’if Îsmâ‘îl Bey'e; Arpa Emâneti, ‘Ali Ağa'ya; Anadolu, Re‘îs-i esbak ‘Abdullah Efendi'ye; Mukâbele-i Süvârî, Süleymân Bey'e; Haremeyn, Mehmed Efendi'ye; Sipâh Kitâbeti, el-Hâc Mustafa Efendi'ye; Silahdâr Kitâbeti, Yenişehirli ‘Osmân Efen-di'ye; Cizye, Sıdkı Efendi'ye; Mevküfât, ‘Abdurrezzâk Efendi'ye; tevcîh ü ibkâ ve menâsıb-ı bâkıye dahi erbâbına tevcîh olunup, mansıbdan bî-nasîb olanlara ‘atâyây-ı vâfire i‘tâ olundu. Yeniçeri Ağası ve sâyir rikâb ağaları ibkâ olunup, Sipâh Ağalığı, Şi-rin-zâde'ye; Silahdâr Ağalığı, Vâlide Kethudâsı-zâde Ahmed Ağa'ya; Başbâkî-kulluğu, Yûsuf Ağa'ya tevcîh olundu. Vüzerây-ı ‘izâm ve Mîr-i mîrân-ı kirâmın ekseri ibkâ olunup, fekat Kapudân-ı deryâ Vezîr Mehmed Paşa'ya Anadolu Eyâleti ve sâbıkı Silahdâr Vezîr Mehmed Paşa'ya Selânik  ve Haleb Vâlîsi Mehmed Paşaya Rakka ve Mîr-i mîrândan Ahmed Paşa'ya Haleb ve Köprülü-zâde Vezîr Ahmed Paşa'ya Rumeli tevcîh ü ‘inâyet olundu.
