Vürûd-i Sadrıa„zam be-Âsitâne-i sa„âdet
Müşârun ileyhin da‘vetini hâvî hatt-ı hümâyûn ile Silahdâr-ı hazret-i Şehriyârî Rumeli'ye tesyîr olunup, lede'l-mülâkât teslîm-i emânet ve teblîğ-i hükm sür‘at-i icâbet ile bi'l-mürâfaka işbu zilka‘denin sekizinci günü1472 Behâriyye'ye vusûlü ma‘lûm-i erkân-ı devlet olup, fi'l-hâl istikbâl-i erbâbı yekdiğeri ta‘kîb ve îfây-ı  resm-i hoş-âmedî ve terhîb eyleyüp, yemeklik gâ’ilesi bertaraf olduğundan, celse-i halîfeden sonra Şeyhulislâm Dürrî-zâde Efendi ile sandala süvâr ve ‘atebe-i felek-mertebe-i Şâhâne'ye ruhsây-ı meskenet ü iftikâr olup, zimâm-ı Vekâlet-i kübrâ yed-i emânetine teslîm ve serâsere dûhte-i semmûr ile kadr ü şânı tefhîm olunup, kemâl-i âdâb ile zemîn-bûs-i vedâ‘ olarak Bâb-ı ‘âlî'yi teşrîf ve hila‘-ı ‘umûmiyye ile kulûb-i erbâb-ı menâsıbı te’lîf eyledi.
