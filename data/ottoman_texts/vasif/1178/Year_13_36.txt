Terceme
Müşârun ileyh devr-i Ahmed Hânî'de Sadr-ı ‘âlî-kadr olan Çorlulu ‘Ali Paşa merhûmun Kethudâsı ve ba‘dehû Vezâret'le gars-i yemîn-i himmet-i vâlâsı olan Vezîr Sûfî ‘Abdurrahmân Paşa'nın mahdûm-i dilârâsı olup, bülûğ-i eşedd ile necm-i şebâbiy-yeti büzûg eyledikde, Silahşorân zümresine ilhâk ve bir müddetden sonra kapucu-başılara ilsâk olunup, elli dokuz ramazânında1473 Mîrâhûr-i Sânî ve bir müddetden sonra Büyük Mîrâhûrluk ile nâyil-i aksa'l-gaye-i emânî oldu. Altmış beş şa‘bânında2 Sad-rıa‘zam ve ba‘zı hıdemât-ı cesîme ru’yeti ile nezd-i ferd-i Şehinşâhî'de ‘azîz ü muhterem olmuşidi. Altmış sekizde3 cülûs-i hümâyûn vâki‘ olup, sevk-i hilâf-gîrân ile üç mâhdan sonra ‘azl ü tekdîr ve bi-tarîki'n-nefy Limni'ye tesyîr olunup, sene-i mezbûr ramazânında4 kayd-ı nefyden rehyâb ve Mora Muhassıllığı ile kâm-yâb ve altmış dokuz recebinde5 Sa‘îd Paşa ‘azlinden sâniyen Sadr-ı vâlâ-cenâb oldu. Yetmiş rebî‘ulâhırında6  mesnedinden tenzîl ve Cezîre-i Rodos'a tesbîl olunup, sene-i mezbûra zilhic-cesinde7 visâk-ı gurbetden âzâd ve Eğriboz Sancağı'yla ber-murâd ve yetmiş bir şevvâlinde8 Mısır mansıbı ile kadri bülend ve ‘âlî ve yetmiş üçde9 Cidde'ye Vâlî olmu-şiken, izhâr-ı butû‘ ü rehâvet ve ba‘zı a‘zâr-ı bâride îrâdıyla hilâf-ı rızâ hareket eylediği nuhustîn-i ‘ukde-i kalb-i Pâdişâhî olup, ne hâl ise Haleb Eyâleti'yle Mısr-ı Kahire'den ihrâc ve yetmiş yedide10 tekrâr mühr-i hümâyûn dest-i kifâyetine idrâc olunup, bâlâda tafsîl olunduğu vech üzere ‘azl ve Midillü'de katl olundu. ‘Asr-ı bâhirü'n-nasr-ı Mahmûd Hânî'de müddet-i Sadâreti yirmi dokuz buçuk mâh olup, ‘ahd-ı ‘Osmân Hânî'de bir def‘ası altmış yedi gün ve def‘a-i sâniyesi sekiz ay yirmi gün ve Şehriyâr-ı zemân vaktinde müddet-i Sadâreti bir buçuk senedir. Müşârun ileyh tama‘ u hırs ile mevsûf ve kizb ü dürûğ ile me‘lûf olup, âsâr-ı hayriyyeye meyli ve ba‘zı mesâcid ü me‘âbid ta‘mîri gibi hüsn-i fi‘li mahalleri geldikçe güzâreş-pezîr-i hâme-i tahrîr olmuş-dur.

1
2
3
4
5
6
7
8
9
10

1 Ramazan 1159 = 17 Eylül 1746 Cumartesi.
1 Şa‘bân 1165 = 14 Haziran 1752 Çarşamba.
1 Muharrem 1168 = 18 Ekim 1754 Cuma.
1 Ramazan 1168 = 11 Haziran 1755 Çarşamba.

1 Receb 1169 = 1 Nisan 1756 Perşembe.
1 Rebî‘ulahır 1170 = 24 Aralık 1756 Cuma.

1 Zilhicce 1170 = 17 Ağustos 1757 Çarşamba.
