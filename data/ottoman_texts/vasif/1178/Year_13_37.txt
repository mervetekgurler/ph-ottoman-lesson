Ba„zı vekayi„
Zilkadenin yirmi altıncı günü1474 Bahr-i sefî'de be-her sâl ihrâcı mu‘tâd olan Do-nanma-yı hümâyûn'u Kapudân-ı derya âlây-ı vâlâ ile pîşgâh-ı hümâyûndan imrâr ve iktisây-ı hil‘at ile kesb-i mesâr eyleyüp, bir iki gün Kabataş'da ikâmet ve tetmîm-i levâzım ile Ak-deniz muhâfazasına ‘azîmet eyledi.
Hademe-i Bâb-ı vâlâ-cenâbdan ba‘zı kapucu-başılar ve silahşörlerin zîk-ı me‘âş ile teng-dil oldukları ma‘lûm-i Pâdişâh-ı deryâ-dil olduğundan, o makuleler hakkında bahr-ı bî-gerân-ı ihsân-ı Şehriyâr-ı devrân mütemevvic ü hurûşân olup, hâllerine göre taksîm olunmak içün vâfir meblağ in‘âm ve de‘avât-ı hayriyyeleri igtinâm olundu.
Aydın Sancağı'yla bir seneden berü çeşm-i ibtihâcı rûşen olan Gü l Ahmed Paşa-zâde ‘Ali Paşa Eyâlet-i Anadolu ile ma‘nûn ve Aydın Sancağı hil‘atiyle Kâyim-makâm-ı sâbık Vezîr Mehmed Paşa'nın dûş-i istîhâli müzeyyen kılındı.
Ba‘zı evzâ‘ u etvârı hilâf-ı rızâ-yı Tâcdârî olan Vezîr Silahdâr Hamza Paşa'nın kayd-ı Vezâret'i terkin ve Dimetoka'ya temkîn olunmuşidi. Âbyârî-yi ilhâm-ı Hudâvend-i âsumân ü zemîn ile harâret-i infi‘âl-i Şâhâne teskîn ve ibkâ-yı Vezâret'iyle mansıb verilen Selânik Sancağı'na ta‘yîn olundu.
Reî’sülküttâb-ı ‘Utârid-nisâb olan Mehmed Emîn Efendi, her mâddede izhâr-ı sadâkat ü ihlâs ve bu sebeble taraf-ı hümâyûna kesb-i temahhuz u ihtisâs eyleyüp, evâyil-i zilhiccede1475 Vezâret'le kadri terfî‘  ve Mora ve Nişâncılık mansıbları ile hakkında sunûf-i ‘âtıfet-i Şâhâne tenvî‘ olunup, Yeniçeri Kâtibi olan Hammâmî-zâde ‘Ömer Efendi, hidmet-i Riyâset'le mümtâz ve Yeniçeri Kitâbeti ile Nu‘mân Efendi ser-efrâz oldu.
Nakîbü'l-eşrâf olan Mîrzâ-zâde Efendi'nin ‘illet-i mizâcı, isti‘fâsını îcâb ve asâlet ü nebâleti ma‘lûm-i şeyh u şâbb olan es-Seyyid ‘Abdullah Efendi, Nekâbet-i eşrâf ile dest-mâye-i hürmet iktisâb eyledi.
„Îd-i adhâ tehniyesiyçün ictimâ‘ları iktizâ eden erkân-ı devlet dâmenbûs-i Şâhâne ile kesb-i mefharet eylediler. Mektûbî-yi hazret-i Sadâret-penâhî mat‘ûnan semt-i âhire-te râhî olup, Re‘îs-i benâm Mustafa Efendi merhûmun necl-i me‘ârif-irtisâmı ‘Abdur-rezzâk Efendi, o hidmet ile şâd-kâm ve mutasarrıf olduğu mevkufât ile Hâlisa-zâde ‘Ali Efendi, nâyil-i merâm oldu.
