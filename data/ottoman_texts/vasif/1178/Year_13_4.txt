Ba„zı havâdis
Muharremin on altıncı sülesâ günü1404 sunûf-i ‘asâkir-i zafer-me’âsirin bir kıst mevâcibleri ihrâc olunup, kabzına me’mûrlara teslîm ve ‘akabinde rüsûmât-ı mukannene icrâ vü tetmîm olundu.
Cığala-zâde serâyı ittısâlinde nevbâve-i hadîka-i saltanat olan kerîmeteyn-i Şe-hinşâhî'ye binâ olunan Çifte-serâylar Şehr-i mezkûrda resm-i evfak ve ahsen-i nesak üzere hıtâm-pezîr ve her biri reşk-fermây-ı Havernak u Sedîr oldu.
Zîb-ârây-ı mesned-i Anadolu olan Nâfiz Efendi, itmâm-ı müddet-i mu‘tâde edüp, Sadâret-i mezkûre ile Muhsin-zâde'nin gonçe-i emeli küşâde kılındı.
Karaman Vâlîsi Vezîr ‘Abdî Paşa, ‘azl ve Kilis ve A‘zâz sancaklarına nakl olunup, Adana ilhâkıyla Karaman Eyâleti, Vezîr Çelik Mehmed Paşa'ya ihsân ve ‘uhdesinde olan Anadolu Eyâleti'yle Silahdâr Mehmed Paşa cezlân ve Aydın Sancağı'yla, Adana Vâlîsi Gü l Ahmed Paşa-zâde Vezîr el-Hâc ‘Ali Paşa, gül-i nev-şüküfte gibi handân ve bu mazmûnda cümlesine ısdâr-ı fermân olundu.
Sâbıkâ Mısır Kadısı Ni‘met Efendi, Mekke-i mükerreme Kazâsı'yla dilsîr-i ni‘met ve Edirne'den ma‘zûl Arslan-zâde Mustafa Efendi, Medîne-i münevvere Kazâsı'yla nah-cîr-rubâ-yı sa‘âdet oldu. Kilîsî Hüseyin Efendi, hilye-i ‘ilm ile pîrâste ve nazar-ı ‘âtıfete şâyeste olduğuna binâ‘en, Medîne-i münevvere Pâyesi'yle i‘zâz ve Nâşid Mehmed Efendi, Üsküdar ve Tokadî Mustafa Efendi, Yenişehir ve Es‘ad Efendi dâmâdı Dervîş Efendi, İzmir ve Samakovlu Hasan Efendi, Kuds-i şerîf kazâlarıyla mümtâz kılındılar.
„Avdet-i Resmî Ahmed Efendi eçşefâret-i Prusya
Fazl ü hüneri şöhretgîr olan Resmî Ahmed Efendi bundan akdem Prusya'ya sefîr olmuşidi. İtmâm-ı hidmet ile vâsıl-ı Âsitâne-i sa‘âdet olup, iyâb ü zehâbında mesmû‘ât ve tahkikatını sahîfe-zîb-i tahrîr ve ‘arz-ı südde-i Pâdişâh-ı İskender-mesîr eyledi.
