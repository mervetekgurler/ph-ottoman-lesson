İhsân-ı Vezâret be-Mîri mîrân-ı Haleb ve fevt-i Vezîr Mekkî-zâde
Hamevî-zâde Devâtdârı olup, ‘akl ü rüşdü nümâyân ve merâtib-i devlete her vec-hile şâyân olan Ahmed Ağa'ya bundan akdem Mîr-i mîrânlık verilüp, tavr-ı pesendîde-siyle tasdîk-i i‘tikad-ı evliyây-ı umûr eylediğinden, Haleb Eyâleti ile mesrûr kılınmışidi. Mûmâ ileyhin cevher-i isti‘dâdı yevmen fe-yevmen kesb-i terakki vü izdiyâd ve sît-i bülendi ihâta-i ekasî-yi bilâd eyleyüp, Vezâret'e lâyık u sezâ ve nazar-ı iltifâta cedîr u ahrâ olmağla, Cumâdelâhıre‘de silkü'l-le‘âl vüzerây-ı ‘izâma idhâl ve kemâ-kân Eyâlet-i Haleb ile makziyyu'l-âmâl kılındı.
Nehb-i huccâc, zemân-ı emâretinde vâki‘ olan Mekkî-zâde Vezîr Hüseyin Pa-şa'nın Vezâret'i ref‘ u ilga1479 ve bir müddetden sonra Mar‘aş Eyâleti câh-ı refî‘i ile Vezâret'i ibka ve ba‘dehû Gazze'de iskân ü îvâ kılınmışidi. Gazze taraflarına nüzûl eden Benî Sahr  ve edüp, esnây-ı muhârebede zahmdâr ve te‘sîr-i zahm ile üftâde-i tîr-i dimâr oldu.
Nasb-ı Kâdî-yi İstanbul Neylî-zâde Mehmed Hamîd Efendi
Mûmâ ileyh asîl u ‘arîk ve ‘ilm ü edebi sebebi ile nevâziş-i devlete hakik olup, bi-makziyyi't-tarîk şehr-i recebde kazâ-i Îstanbul ile nahl-i emeli pür-berg ü verîk oldu.
