İhrâc-ı mevâcib
Şa‘bânın on yedinci günü1481 kısteyn mevâcibi ihrâc olunup, kabzına me’mûrlara i‘tâ ve birkaç günden sonra Paşa-kapusu'nda devr olup, Sadrıa‘zam hakkında resm-i kadîm icrâ olundu.
Binây-ı Âsitâne-i Kadiriyye ve Mevleviyye
Tophâne harîkında tu‘me-i dehân-ı âteş olan ‘Abdulkadir-i Rûmî Tekyesi'nin ve Galata Mevlevîhânesi'nin binâ vü ihyâsı havâlî-gerd-i zamîr-i Tâcdârî olup, Yenişehirli ‘Osmân Efendi, emr-i binâya me‘mûr ve ol dahi sa‘y-i mevfûr ile endek vakitde zikr olunan tekyeleri ma‘mûr edüp, bu cihetle Şehriyâr-ı enâm fukarâ vü dervîşânın de‘avât-ı hayriyyesini igtinâm eylediler
