Havâdisât-ı müteferrika
‘Îd-i fıtr gicesi erkân-ı Devlet-i ebed-kıyâm Serây-ı hümâyûn'a ‘atf-ı zimâm ve dâmen-bûs-i Pâdişâh-ı Dârâ-gulâm ile ihrâz-ı rütbe-i merâm eylediler.
İstanbul Pâyesi olup, ‘Ali Paşa ahfâdından ‘Osmân Beyefendi, ba‘zı ‘ilel ile bî-tâb ü tüvân ve târîh-i mezkûrda hırâmân-ı ravza-i cinân oldu.
Şöhreti âfâk-gîr olan Tâhir Ağa, Âsitâne-i sa‘âdet'den Gümüşhâne Emâneti ile istiskal ve Mehmed Emîn Ağa etbâ‘ından Hasan Ağa, Ergani1482 ve Kebân Ma‘denleri Emâneti ile münşerihu'l-bâl  kılındı.
Muhassıl-ı maktûlün ahvâline ıttılâ‘ içün mukaddemâ Kıbrıs'a kapucu-başılardan Topçu-başı-yı sâbık mübâşir ve Yemliha Efendi, müvellâ nasb olunmuşidi. Mûmâ iley-himâdan celb-i menfa‘ate dâyir hareket, vâhid-i tarafeyni li-garazın iltizâma müte‘allık tavra cesâret eyledikleri hufyeten inhâ olunup, Kapucu-başı Limni'ye ve Yemliha Efendi, Edirne'ye iclâ olundu. Bir iki mâh mukaddem Beylikçilik'den ma‘zûl ve hânesinde kûşe-güzîn-i vahdet ü humûl olan Kudsî Efendi, evâyil-i zilhiccede1483 hükm-i Cihân-mutâ‘-ı Sübhânî'ye mümtesil ve dâr-ı âhirete müntakıl oldu. Mûmâ ileyh Kıbleli-zâde dâyiresinde neşv ü nemâ kesb edüp, kadr-i müşterek hüner ü kemâli ve sâye-i devletde vâfir ‘akar ü emvâli var idi.
Âsitâne'de bast-ı kalîçe-i ârâm ü istirâhat eden Kayim-makam Vezîr Mehmed Pa-şa'ya, Rumeli Eyâleti ‘inâyet olunup, Âsitâne'den hareket ve o tarafa tevcîh-i veche-i
‘azîmet ve Köprülü-zâde Vezîr Ahmed Paşa'ya dahi Bosna Eyâleti verilüp, mansıbına bir ân akdem lüzûm-i lühûku tarafına işâret olundu.
Evâyil-i şevvâlde1484 tevcîhât vuku‘ bulup, hademe-i bâb ibka olunup, fekat Çavuş-başılık, Yenişehirli ‘Osmân Efendi'ye ve Beğlikçilik, Kudsî Efendi mahlûlünden Âmed-ci Râfet Mustafa Efendi'ye tevcîh olundu. Defterdârân ibka olunup, Defter Emâneti, Râkım Efendi'ye; Büyük Rûznâme, Sadrıa‘zam birâderi Ahmed Bey'e; Darb-hâne Emâneti, Râyif Îsmâ‘îl Bey ‘azlinden Yazıcı-yı esbak ‘İzzet Mehmed Bey'e; Matbah Emâneti, ‘Abdullatîf Bey'e; Arpa Emâneti, Sadrıa‘zam etbâ‘ından Îbrâhîm Ağa'ya; Anadolu, Elmas Paşa-zâde'ye; Mukabele-i Süvârî, Ebûbekir Bey'e; Haremeyn, Yûsuf Efendi dâmâdı Ahmed Efendi'ye; Cizye, Nûrî Bey'e; Mâliyye, Münîb Efendiye; tevcîh olunup, sâ‘ir menâsıb dahi erbâbına tevcîh ve ibka ve ba‘zılar dahi ‘atâyâ ile irzâ olundular. Büyük Mîrahûrluk, Selîm Ağa'ya; Sipâh Ağalığı, Süleymân Ağa'ya; Silahdâr Ağalığı, ‘Ali Bey'e tevcîh ve kusûr-i menâsıb dahi mutasarrıflarına ibka olundu.
Donanma-yı hümâyûn'un kâffe-i levâzımı pezîrefte-i hüsn-i temşiyet olduğuna binâ‘en, mâh-ı zilhiccede Kapudan Paşa, mersây-ı Tersâne'den hareket ve alay irâ‘eti ile huzûr-i hümâyûnda telebbüs-i hil‘at ve Ak-deniz'e doğru feth-i râyet-i ‘azîmet eyledi.
Mısr-ı Kahire'den be-her sene vürûd ede gelen hazînenin Üsküdar'a geldiği ihbâr ve fi'l-hâl çekdiri ta‘yîn ve Âsitâne'ye imrâr olunup, Hazîne-i hümâyûn'a teslîm ü edâ ve üzerine ta‘yîn olunan mîr ve sâyir kimselere hil‘atler iksâ olundu.
„Îd-i adhâ  gicesi vücûdu mu‘tâd olan ashâb-ı câh Serây-ı hümâyûn'da ictimâ‘ ile muntazır-ı tal‘at-ı Pâdişâh-ı ‘âlem-penâh olmuşlar idi. Beyâz-ı sabâh be-dîdâr oldukda, Hâkan-ı Îskender-tüvân [mısra]„:
Gün gibi oldu ‘ayân müjde o Cemşîd-i zemân mefhûmu nümâyân ve etrâf ü eknâfa tahrîk-i ebruvân-ı birr ü ihsân buyurup, „aleyke „avnullâh1485 sadâsı vâsıl-ı ‘inân-ı âsumân ve ferîde-i:
Çeşm-i bed ez-rûy-i tûbâdâ ba„îd
Sabbehakallâhü sabâhe’s-sa‘Cc3
nâtıka-güzâr-ı ehl-i dîvân olup, zeyl ve dâmen-i hümâyûnları takbîl ve resm-i tehniyyet tekmîl olundu.
