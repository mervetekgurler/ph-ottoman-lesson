Tevcîh-i Eyâlet-i Trablus be-Mûsâ Bey
Tersâne-i ‘âmire'de sigar-ı sinninden berü istihdâm olunarak iktisâb-ı dest-mâye-i nâm u şân ve Cezâyirli Hasan Paşa'dan sonra Mîr-i mîrân ve ba‘dehû Vezâret'le deryâya Kapudan olup, Kara-deniz muhârebelerinde metânet ü şecâ‘ati bedîdâr ve kalyoncu haşerâtını zabt u rabtda691 ve umûr-ı Tersâne'yi692 idârede rüşd ü reviyyeti âşikâr olan Giridî Hüseyin Paşa, bundan akdem Deryâ Kapudanlığı'ndan ma‘zûl ü maskat-ı re‘si olan Girid Eyâleti'yle nâ‘il-i e‘azz-i me‘mûl olup, bir müddetden sonra Trablusşâm Eyâleti'ne nâ‘il ve Cerde hıdmetini gördükden sonra, bâlâda tahrîr olunduğu vech üzere693 rahmet-i Hakk'a vâsıl olup, eyâlet-i mezkûre münhall ve o havâlî ahvâline vâkıf bir zâtın Cerdeci olması muhtâr-ı erbâb-ı ‘akd ü hall olduğuna binâ‘en, Dergâh-ı ‘âlî kapucu-başılarından Yenişehirli Mûsâ Bey birkaç def‘a Trablus bekâyâsına me’mûriyyetle irâ‘e-i yed-i beyzâ ve tahsîl-i emvâl ve vukuf-ı ahvâlde
 yektâ olduğu taraf taraf mesâmi‘-i evliyâ‘-i devlete ilka olunup, bu ednâ mülâbese hatb-ı ‘azîm-i idâre-i Cerde'ye münâsebet-i tâmme ‘add olunup, ba‘zı şurût ile Eyâlet-i Trablus inzımâm-ı câh-ı Vezâret'le gurre-i Rebî‘ulâhır'da' mîr-i mûmâ ileyhe tevcîh ü ‘inâyet ve tekmîl-i esbâb-ı Vezâret  ‘akabinde bahran sûy-ı maksûda ‘azîmet eyledi.
