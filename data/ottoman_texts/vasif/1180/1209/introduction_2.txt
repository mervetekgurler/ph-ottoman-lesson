Li-muharririhî:
İlâhî! Tâ debîrân-ı cihân-ı elvâh-ı ezmâne, Yazarlar zer-i kalemle mâ-cerây-ı rub‘-meskûnu, Hemîşe raşha-i mîzâb-ı kilkim bâğ-ı devletde, Küşâde eyleye, gül-gonce613-i tab‘-ı hümâyûnu
Sunûf-ı hamd ü sipâs ve ulûf-i şükr-i bî-kıyâs, revân-bahş-ı melâ‘ike vü nâs ve tasarruf-fermây-ı kuvâ vü havâss olan cenâb-ı Hallâk-ı enfes ü âfâk ve Mâlikü'l-mülk-i ‘ale'l-ıtlâka şâyândır ki, cümleten vekayî‘-i mâzîye ve katıbeten ahvâl-ı âtîye irâdet-i ezeliyyesine menût ve idâre-i mülk ü millet ve intişâr-ı ‘adl ü siyâset takdîr-i mümteni‘ü't-tağyîrine vâbeste vü merbût olup, “Küntü kenzen mahfiyyen fe-ahbabtü en u„rafe”* mefhûmu üzere zât-ı mukaddes ü ecellini bildirmek içün a‘yân-ı mümkinât ve eczâ-yı kâ‘inâtı halk u îcâd ve nevâhî vü evâmirini vâsıta-i nâmûs-ı ekber ve bi-tarîkı'l-ilhâm rusül ü enbiyây-ı kirâma îhâ vü irfâd edüp, güm-kerdegân-ı vâdî-yi dalâlet ve gavta-hârân-ı deryây-ı cehâlet olan efrâd-ı nâsı dalâlet-i bâhirü'l-hidâyeleriyle tarîk-ı Hakk'a irşâd ve bâ-husûs peygamberimiz
Muhammedü'l-Mustafa  ‘aleyhi efdalü't-tehâyâ hazretlerini mûcib-i kam‘-ı usûl-ı küfr ü ‘înâd ve vesîle-i def‘-i şerr ü fesâd edüp, bünyân-ı rasînü'l-erkân-ı şerî‘at-ı garrâsını ilâ-yevmi't-tenâd  bâkı vü müstemirr ve Hulefây-ı Râşidîn ve mülûk-ı ‘adâlet-karîni himâyet, beyza-i İslâm ve zabt u rabt-ı hâss u ‘âmm içün erîke-i ‘azîzü'l-menâl-i Hılâfet ü Saltanat'da mütemekkin ü müstekarr eyleyüp, mülûk-ı Âl-i ‘Osmân'ı “Ve-lekad ketebnâ fî'z-**
zebûri min ba„di'z-zikri enne'l-arza yerisühâ „ibâdiye's-sâlihûn” işâret-i nassıyla tebşîr ve
*
zebân-ı güher-nisâr-ı Risâlet-penâhî'den “Fe-leni„me'l-emîr” eser-i dil-pezîriyle kadr ü
şânların terfî‘ ü tevkır eyledi.
Ammâ ba‘dü ma‘lûm ola ki, âsâr-ı selef, mâ-bihi'l-i‘tibâr halef olmak haysiyyeti ile hılkat-ı ‘âlem ve fıtrat-ı nev‘-i benî âdemden bu âna gelince vukü‘-yâfte olan havâdis-i dühûr ve vekâyi‘-i cumhûr hînen-ba‘de-hîn tertîb-i a‘vâm ü sinîn üzere zabt u tedvîn olunup, mezâyâsından niçe fevâyid-i mülkiyye istinbât ve me‘âlinden gûnâ-gûn cevâhir-i tedâbîr ü ârâ iltikat olunup, ezmân-ı mütetâvilede sûret-nümây-ı vuku‘ olan ahvâli icmâl ü tafsîl ve gayib ‘ani'n-nazar olan umûr-ı ‘âmmeyi hâzır fi'l-vücûd menzilinde tasvîr ü temsîl etdiği içün mülûk u selâtîn bu fenn-i celîle rağbet ve etvâr-ı düvel ve âsâr u ahvâl-i milele vukuf ile cerh u ta‘dîl-i esbâb-ı Saltanat ederler idi. Hâlâ evreng-zîb-i Hılâfet ü bahtiyârî ve zînet-bahş-ı tâc-ı devlet ü kâm-kârî, nükave-i dûdmân-ı ‘Osmânî, vâris-i taht-ı Süleymânî, bedr-i münîr-i âsumân-ı celâdet ü şecâ‘at, cevher-i nâ-yâb-ı ma‘den-i hilm ü mürû‘et, el-mücâhidü fî sebîlillâhi bi-nefsihî ve mâlihî, el-mukavvî-yi ce‘ş-i ceyşihî, bi-‘atâ‘ihî ve nevâlihî, illâ ve hüve's-Sultân bin es-Sultâni's-Sultân Selîm Hân bin es-Sultân Mustafa Hân bin es-Sultân Ahmed Hân ce„allâhu a„vâne saltanatihî  mansûrah ve a‘dâ’e devletihî makhûrah, mâ-dâmeti'l-emâkinü ma‘mûrah ve süyûfe’l-Hakkı ‘alâ mefârıkı ehli’z-zeyğı meşhûrah 614 hazretleri dahi eser-i eslâfa iktidâ ve mir‘ât-ı cihânda rû-nümâ olan temâsîl-i ahvâl-i kâ‘inâtı1 seyr ü temâşâ buyurup, [mısra4]:
Ve-li'l-mâzî li-men bakiye i‘tibâru615 me‘âliyle mâzîden mecârî-yi hâli ve hâlden mevârid-i istikbâli istidlâl ve bu sebeble derc-i zihn-i tâb-nâkları dürer-i hikmet ile mâl-â-mâl olup, zemân-ı sa‘d-ı iktiranlarında dahi vâki‘ olan ahvâl ü âsârın tertîb ü te’lîf ve cem‘ u tasnifine irâde-i menâyih-ifâde-i Mülûkâne'leri te‘alluk eylediğine binâ’en, cülûs-ı hümâyûn-ı meymenet-makrûnlarından bin iki yüz dokuz senesi evâ’iline dek levhâ-tırâz-ı sünûh olan vekâyi‘-i Devlet-i ‘aliyye'leri kalem-i Bende-i bî-mikdârlarıyla tahrîr ve o hılâlde ber-muktezâ-yı takdîr-i hakikati zîrde tastîr olunacak şive ile hıdmet-i mezkûreden munfasıl ve kemâ-fi'l-evvel Enverî Efendi'ye bu hıdmet muttasıl ve çok geçmeden mûmâ ileyh “Îrci‘î”616 emrine imtisâl ve cinâs-ı nâkıs ile mahlasda münâsebet-i lafziyyesi olan Nûrî Halîl Bey vak‘â-nüvîslik ‘unvânıyla bir zemân âzmâyiş-i makâl edüp, bu esnâda mîr-i merkum dahi merhûm olmağla, tekrâr hıdmet-i mezkûra ‘uhde-i ‘Âcizânem'de karâr-gîr ve hâme-i beşâret-i ‘allâme, nazm:

** ,, , i , .
44 -î 1' 1 1 İt • 11' w Vj t • &gt;&gt;' &gt;9' &gt;- 'i
ûjj^ı xpil JA Jjl^ı ^J^ ^11 ‘-^j^j ûjjİAi 5 lıyi ^ı
— ”

Ân-râ ki, hest-i devlet-i câvîd-i râh-ber,
**
Bâşed hemışe Vâsıf, Şâh-ı melek-siyer .
neşîdesini nüvişte-i tâk-ı zeberced-fâm-ı çarh-ı esîr edüp, bi-hasebi'l-me’mûriyye cild-i evvelimize sânî olarak bin iki yüz dokuz senesi evâ’ilinden, on üç senesi Ramazân'ı gâyeline' dek Halîl Bey'in yazdığı vekâyi‘-i rûzgâr-ı ber-dest-gâhın kumâşı ve ber-ma‘den-i cevher-i ziyâ-pâşı olmak üzere evcez-i ta‘bîr ve ahsen-i takrîr ile müceddeden nüvişte-i sahâyif-i edvâr kılınup, vâkıf olmadığı serâyir ve zafer bulmadığı  me’âsir idrâcıyla inşâ’allah takdîm-i ‘atebe-i ‘ulyâ ve ‘arz-ı üsküffetü'l-bâb-ı Dergâh-ı vâlâ kılınur.
Ve es’elullâhe en yahfeza kalemî mine't-tuğyân ve e‘ûzü bihî mine'l-kizbi ve'l-bühtân. Înnehû veliyyü'l-cûdi ve'l-ihsân617
