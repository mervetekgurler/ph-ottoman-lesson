Fevt-i Enverî Sa‘dullâh697 Efendi
Anadolu Muhâsebecisi ve Vak‘a-nüvîs olan Enverî el-Hâc Sa‘dullâh Efendi ‘ilm ü ma‘rifetde yegâne ve sıdk u istikametde müfred-i698 zemâne olup, ahdâs-ı nâs, kemâl ü hünerine hased ve merâtib-i ‘ulyâ idâresinde ‘aczini neşr ile derîce-i emelini sedd eylediklerinden, dâ‘imâ magmûm ve halîde-pây-ı matmûre-i hümûm olup, hücûm-i ekdâr u melâl mü‘essir ve gayret-i emsâl ü akrân bi't-tab‘ mûcib-i renciş-i hâtır olduğuna nazaran699, tehallüf-i maksad ü ereb ve ‘âkıbet ‘illet-i vücûduna sebeb olmağla, birkaç gün zânû-zede-i visâde-i bîmârî ve şehr-i merkumun on üçüncü Pençşenbih günü' vâsıl-ı rahmet-i Kird-gârî olup, münhall olan Anadolu Muhâsebeciliği ile Berber-başı ‘Ali Efendi mesrûr700 ve Vak‘a-nüvîslik hıdmetiyle701 Nûrî Halîl Bey me‘mûr702 oldu.

◊ 1 Rebî‘ulâhır 1209 = 26 Ekim 1794 Pazar.
