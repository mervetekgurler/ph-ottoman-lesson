Terceme
Efendi-i mûmâ ileyh subbet sicâlu'r-rahmeti „aleyh* Trabzon sükkânından  olup, ‘unfuvân-ı civânîde tafsîl-i müfredât-ı dünyâya sûret-i muhâsebe-i icmâl olan şehr-i dil-ârâ-yı İstanbul'a vusûl ve medreseye duhûl ile tahsîl-i ‘ulûma703 meşgul olup, Halebî İbrâhîm Efendi'den fünûn-ı edebiyyeyi ahz ü telakki ve gün-be-gün şöhret-i hiddet-i zekâ vü fıtnatı kesb-i terakki edüp, Sıdkı Efendi tarafından istıshâb olunarak  vâreste-i kayd-ı zarûret ü ıztırâb olup704, ba‘dehû705 Riyâset'den nâ‘il-i Vezâret olan Tevki‘î Mehmed Emîn706 Paşa'ya Kâtib-i Dîvân ve Sadâret'i vaktinde Selâm Ağalığı'yla sefere revân olup, Baba-dağı'nda Resmî merhûmun hüsn-i terbiyesiyle Vak‘a-nüvîs ve muharrir-i ahvâl-i herem-i ru‘ûs u re‘îs olmuşidi. Ba‘dehû Teşrîfâtî ve Cebeciler Kâtibi ve Ordu-yi hümâyûn Âsitâne'ye geldikde, tekrâr Teşrîfâtî ve Tezkireci ve birkaç def‘a Anadolu Muhâsebeciliği ile imrâr-ı evkat ve târîh-i mezkûrda vefât eyledi. Mûmâ ileyhin kadr-i müşterek, şi‘r ü inşâsı ve fünûn-ı sâ‘irede yed-i tûlâsı olup, siniyy-i ‘ömrü707 müntehiz-i a‘dâd-ı sittîn bir merd-i sâhib-i yakin idi.
