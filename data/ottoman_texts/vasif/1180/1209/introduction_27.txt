‘Azl-i Kethudây-ı Sadr-ı ‘âlî ve vuku‘-ı tevcihât
Sadrıa‘zam Kethudâsı el-Hâc Ebûbekir Ağa cild-i evvelde*  tafsîl olunduğu vech720 üzere bekayâ tahsîline me‘mûr olup, tarafından nükûl zuhûruna mebnî Kethudây-ı vakt bulunan Hakkı Mehmed Beyefendi tarafından tehdîd-i şedîde mazhar ve bir mahalle iclâsı muzmer olmuşidi. Mûmâ ileyhin sûretini kesr ve merkumun hâtırını cebr dâ‘iyesiyle ba‘zı tarafdan cânib-dârlık resmi icrâ olunup, reh-yâb-ı kayd-ı iclâ ve ‘afv-ı me‘mûriyyet sûreti rû-nümâ olmuşidi. Mebde‘-i mâdde mîr-i mûmâ ileyhin  ma‘lûmu olmakdan nâşî, hem-râzları yanında ‘alenen sebb ü nefrine âgaz ve usûl-i muhâlif ile vâdî-yi râst-gûyîde nağme-sâz olduğundan, hasmı721 mütebassırâne hareket “Ve teğedda bi'l-„adüvvi kable en yete‘aşşâ bike* mefhûmuna ri‘âyetle hiddet-i tab‘ ve ahz-ı bertîl-i nakısalarını mûmâ ileyhe tahmîl ile mesnedinden tenzîl ve Kethudâlık722, Bekir Ağa'ya tahvîl ve bu hâlet-i garîbe vuku‘u, [mısra]‘:
Dâd-ı Hakk-râ kabiliyyet şart nîst***
me‘âlini i‘lâm ve vücûd-i istihkak u liyâkat iddi‘âsında olanların ünûf-i şâmihaların723 irgam edüp, Ağa-yı mûmâ ileyh dahi724 şebah u heyûlî gibi hayyizinde kıyâmı mevhûm ve dâd ü sited

◊ 10 Cumâdelûlâ 1209 = 3 Aralık 1794 Çarşamba. *
el-Hâc Ebûbekir Efendi'nin Kethudâlığa tayini ve Rakka bekayâsını tahsil görevi ile sonrasındaki Vâsıf Efendi'nin işaret ettiği hâdiseler için bk. Vâsıf, Mehâsinü'l-Âsâr, Millet Kütüphanesi, Ali Emîrî-Tarih, nr. 608, vr. .
ve nüfûz-i galebe-i yed725 taraf-ı âharda lâzım u melzûm olup, “ed-Dünyâ kabbân ve nahnu ma‘a'r-rüchân”* terâneleriyle bir zemân dest-zen-i şevk ü tarb ve bu esnâda ‘azl ile kânûn-ı derûnu pür-leheb olup, Sadrıa‘zam Kethudâlığı hâlâ Rûznâmçe-i Evvel olan Birrî ‘Abdullah Efendi'ye ve Rûznamce-i Evvel, Baş-muhâsebeci bulunan Şerîf Mehmed Efendi'ye ve Baş-muhâsebe, Mektûbî-yi Sadrıa‘zamî ‘Azmî Ahmed Efendi'ye ve Mektubçuluk726, dirâyet ü kemâli zâhir olup, bir zemândan berü Baş-halîfelik ile Mektûbçu Kalemi'ni müdîr olan727 Besîm Îbrâhîm728 Efendi'ye ve Baş-halîfelik, Seyyid Galib Efendi'ye ve Târîhcilik729, İkinci Halîfelik ile730, nazm:
Înne'l-hilâle izâ ra‘eyte nümüvvehû
**
Eykante en se-yekûnü bedren kâmilâ
beyti, hakkında müstenbit-ı ehl-i tedkîk olan731 Refik Mustafa732 Efendi'ye tevcîh olundu.
