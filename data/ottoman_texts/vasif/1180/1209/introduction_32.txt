‘Azl-i Kâdî-yi İstanbul
İstanbul Kadısı olan Kethudâ-zâde Mehmed Sâdık Efendi tevfîk-ı Hakk'dan mahrûm ve vaz‘-ı es‘âr ve tenfîz-i kıyem ü mikdârda fiyâlet-i re‘y ve rehâveti ma‘lûm olduğuna binâ’en, müddetini itmâm etmezden mukaddem ‘azli iktizâ ve sâbıka Medîne-i münevvere Kadısı İshak Efendi-zâde ‘Atâ‘ullah Efendi bir zemân Hubûbat Nâzırı olmak hasebiyle ahvâli es‘âra âşinâ ve zâtında sâhib-i re‘y ü nühâ743 bir zât-ı sütûde-ârâ olmağla, işbu Cumâdelâhıre'nin on yedinci günü Kazâ’-i İstanbul'a bâyeste ve Karamanî744 Şerîf Efendi'nin kıdem-i tarîkı sâbit olduğundan, beş gün mukaddem târîh ile pâye verilüp, kayd-ı tekaddümden vâreste oldu745. 
