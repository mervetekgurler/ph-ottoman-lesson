İhsân-ı Vezâret ve Eyâlet-i Anadolu be-el-Hâc Bekir Ağa Kethudây-ı sâbık-ı hazret-i Sadâret-penâhî
Sâbıka Sadrıa‘zam Kethudâsı el-Hâc Ebûbekir Ağa'nın ekser ‘ömrü vüzerây-ı ‘izâm dâyiresinde güzer  ve bu sebeble  lezzet-i Vezâret dimâğında765 mustekarr olup, Kethudâlık'dan ‘azli hengâmında neyl-i matlab ile tefrîh olunacağı tarafına îmâ vü telmîh olunmuşidi. Bu esnâda müsâ‘ade-i vakt ü zemân kevkeb-i ikbâlini dirahşân edüp, şehri mezkûrun yirmi birinci günü' Bâb-ı ‘âlî'ye da‘vet ve Anadolu Eyâleti'yle ilbâs-ı hil‘at-ı Vezâret kılınup, birkaç gün zarfında esbâb-ı Vezâret'i766 ikmâl ve mansıbı tarafına şedd-i rihâl-i isti‘câl eyledi.
