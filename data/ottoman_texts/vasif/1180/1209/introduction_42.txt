Tekmîl-şüden-i ‘İmâret-i hazret-i Vâlide Sultân
Sâhibetü'l-hayrât, meliketü'l-muhadderât, iklîletü'l-muhsanât, devletli Vâlide Sultân-ı ‘aliyyetü'ş-şân767 hazretlerinin ibtiga’en li-marzâtillâh ve taleben li-mağfiret-i İlâh civâr-ı hazret-i Hâlid'de binâ vü ihyâsına mübâşeret buyurdukları ‘İmâret-i ‘âmire ve Dâru'z-ziyâfe-i müteberrikeleri -ki resânet-i binâsı ta‘ne-endâz-ı a‘lâm-ı ehrâm ve sınâ‘at-ı inşâsı bânî-yi Havernak* olan Sinnimâr'a sebeb-i güzîden-i ibhâmdır- bu esnâda temâm768 ve vâsıl-ı hayyiz-i hıtâm olmuşidi. Şehr-i mezkûrun yirmi altıncı İsneyn günü müşârun ileyhâ hazretlerinin Kethudâlık hıdmeti celîlesiyle şeref-yâb olan Yûsuf Ağa ‘ale's-seher pîşgâh-ı ‘İmâret'e varup, bir-iki yüz kadar sofra ferş ve mevâyid-i mütenevvi‘a ihzâr ve nidây-ı ‘umûm ile da‘vet-i kibâr u sigar edüp, sîr ü câyi‘ ve müşterî vü bâyi‘, “Mâ lehâ min dâfi‘”** olan sofralara münkasem ve tenâvül-i et‘ime-i şehiyye ile mugtenem olup, sipâs-güzârî-yi hazret-i Perverdigârî ‘akabinde ibtidâ mü‘essis-i bünyâd-ı dîn ve nigeh-bân-ı kasr-ı müşeyyid-i şerî‘at-i Seyyidü'l-mürselîn olan Şehriyâr-ı bâhirü't-temkînin esâs-ı ‘ömr ü devlet ve binây-ı üstüvâr-ı şevket ü Saltanat'ları ilâ-intihâ‘i'z-zemân di‘âme-i beka ile muhalled ve sâniyen sâhibetü'l-hayrât hazretlerinin âsâr-ı hayriyyeleri durdukça zât-ı melekiyyetü's-simâtları  hemîşe  sıhhat ü ‘âfiyetle mü’ebbed olmak du‘âları tekrîr olundukdan sonra, Binâ Emîni'ne ve mu‘temedlere ve serân-ı ‘ameleye ilbâs-ı hila‘-i zâhire ve i‘tây-ı nuküd-ı vâfire kılınup ve'l-hâsıl o cem‘iyyetde bulunanların769 cümlesi birer cihetle memnûn ve ‘avârif-i hakıkıyye-i hazret-i Şehriyârî'ye mülâbes ü makrûn oldular. Bu makule âsâr-ı hayriyye içün inşâd-ı târîh de’b-i kadîm olduğuna binâ’en, Vehbî Efendi'nin ‘îmâret-i ‘âmire hıtâmında ‘arz eylediği târîh ve ‘îmâret kurbünde inşâ olunan sebîle Galata Şeyhı Galib Efendi'nin takdîm eylediği târîh, tahlîd-i zikr-i cemîl içün bu makaleye tezyîl olundu. [Nazm]:
Zihî târîh-i Vehbî feyz-i rûh-ı Çâr-yâr ile ‘îmâret buldu me’vâ-yı Ebî Eyyûb Ensârî (jjljJ ^jjI ^' jka j^Jy ^j^^-)
