Zikr-i binây-ı Kulle-i Galata
Mukaddemâ vuku‘ bulan harîkde Galata Kullesi'nin külâhı rubûde-i şu‘le-i âteş ve şiddet-i germî-yi nârdan etrâfı mütezelzil ü müşevveş olup, şu hâletle mukabele-i nazar-ı
Mülûkâne'de terk olunması tecvîz olunmayup, iktizâsı üzere her tarafının binâsı Gümrük Emmi Halîl Efendi'ye havâle olunmuşidi. Ahşâb ile masnû‘ ba‘zı mahalleri ahcâr-ı menhûteye ibdâl olunarak firâz-ı kulle bünyâd ve harîk zuhûrunda çalınmak içün Timur-kapu civârında vaz‘ olunduğu gibi zikr olunan kulleyle dahi  bir ‘aded kös vaz‘ı müceddeden îcâd olunup, el-hâsıl kulle-i mezkûr ‘an-asl bir-iki  odayı hâvî iken el-hâletü hâzihi bir dâ‘ire-i vesî‘a olup, şöyle ki, gayet-i medây-ı nazara dek cevânib-i erba‘aya nâzır-ı dâiren771-mâ-dâr câm ile ârâste bir kasr-ı dil-nişîn ihtirâ‘ ve pîş ü pesinde dîvân-hâne ve sofaları ibdâ‘ ve elli bin guruş masraf ile vücûda geldiği istimâ‘ olundu.
