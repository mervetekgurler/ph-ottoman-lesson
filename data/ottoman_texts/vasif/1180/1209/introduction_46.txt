Küşten-i ‘Acem-oğlu
‘Uşak Voyvodası olup, zulm ü te‘addîsine binâ‘en istîsâline irâde te‘alluk eden ‘Acem-oğlu'nun ahvâli cild-i evvel'de tafsîl ve üzerine me‘mûrların keyfiyyeti tatvîl olunmuşidi*. Merkum gayileyi ber-taraf edüp, o havâlîyi keyfe-mâ-yeşâ’u ve yehtâr tasarruf ve bâğıyâne reftâr ile izhâr-ı nahvet ü tesallüf edüp, medâr-ı necât ve sebeb-i hayât ittihâz eylediği kullesini ta‘mîr ve kemâ-kân sît-i bagy u ‘ısyânı teşhîr eyledi. Merkumun cinâyeti ‘afv olunur kabîlden olmayup, tedmîri lâzım u772 matlûb olduğundan, Kara ‘Osmân-zâde bu emr-i ehemme me’mûr ve tarafına irsâl-i menşûr kılınup, bi-hasebi'l-me’mûriyye üzerine nehzat ve kullesini hasr u tazyîka mübâderet edüp, müddet-i muhâsara mümtedd ve merkumun ıztırâbı müştedd olup, encâm-ı kâr firâr ve Nasûh-oğlu dâmına giriftâr olup, fi'l-hâl seri bedeninden cüdâ ve Kara ‘Osmân-oğlu tarafına ve andan Âsitâne'ye isrâ olunup, selh-ı şehr-i Receb'de^ vâsıl ve meydân-ı siyâsete ilka ile sebeb-i haşyet-i erâzil oldu.
