Tevcîh-i Eyâlet-i Adana
Adana Eyâleti ber-vech-i ilhâk bir müddetden berü Silistre Vâlîsi Vezîr Ferhâd Paşa tasarrufunda olup, eyâlet-i mezkûre773 memerr-i hüccâc ve etrâfı mesken-i ehl-i şikak u lecâc olduğuna binâ‘en, Vâlî'den hâlî kalması münâsib görülmeyüp, binâ‘en ‘aleyh işbu Şa‘bân-ı şerîfin onuncu günü^ zikr olunan eyâlet, îç-il Sancağı Mutasarrıfı Mîr-i mîrân'dan Yûsuf Paşa'ya mülhakan tevcîh ü ‘inâyet ve îç-il'e Mütesellim bırakup, kendisi bi'n-nefs Adana'ya varup, def‘-i fesâd-i eşrâr ve emn-i tarîk-i züvvâr ü tüccâr esbâbını istihsâle sarf-ı iktidâr eylemek bâbında, tarafına hıtâben irsâl-i emr-i celîlü'l-mikdâr kılındı.
