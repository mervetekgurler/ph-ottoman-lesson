‘Azl-i Re’îsülküttâb Râşid Efendi ve nasb-ı Dürrî Mehmed Efendi
 Mûmâ ileyhin birkaç seneden berü kevkeb-i tâb-dâr-ı ikbâli müsta‘lî ve asâlet ü vekâlet ile mesned-i Riyâset'e müstevlî olup, cins-i nakd ile kîse-i iddihârı memlû ve cevâhir ve tuhaf-ı girân-behâ ile sandûkçe-i iktidârı tâb-gülû olduğundan gayri, sâlik-i râh batar u tuğyân ve kesret-i havâşî vü gılmân ile kesb-i te‘azzüz-i nefs ve tekmîl-i esbâb-ı servet ü sâmân edüp, inhisâr-ı mesned ile izhâr-ı gunc u delâl ve isti‘fâ vü imtinân sûretinde i‘lân-ı endûh u melâl eylediği ve bâlâda mezkûr nefy mâddesinde eli ve o şîve-i nâgeh-zuhûr emrinde küllî medhali olup, nâsı tagrîb ü tekdîrden garazı, halkı tahvîf ile celb-i emvâl  ü eşyâ ve umûr-ı devlete kemâ-yehtâr u yeşâ, tasarruf u istîlâ olduğu, ‘aks-endâz-ı mir‘ât-ı tab‘-ı Hudâvend-i ‘adâlet-pîrâ olduğundan gayri, bu fezâhatden sonra mûmâ ileyhin imtinân ü istignâ sûretinde şîve-i nâ-hemvârı külliyyen mugayir-i mizâc-ı Şehriyârî olmağla, fi'l-hâl ‘azl ve hânesinde ikamet ile mübtelây-ı melâmet ü ezl olup, Riyâset-i Küttâb hıdmetiyle umûr-ı
' 9 Muharrem 1209 = 6 Ağustos 1794 Çarşamba. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
'' 11 Muharrem 1209 = 8 Ağustos 1794 Cuma. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
Dîvâniyye'ye âşinâ ve sinîn-i çendîden berü hıdemât-ı devletde sadâkati hüveydâ olan Dürrî es-Seyyid636 Mehmed Efendi kâm-revâ oldu.
