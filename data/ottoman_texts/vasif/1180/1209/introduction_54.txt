‘Azl-i Defterdâr-ı Şıkk-ı Evvel
Şerbetçi dâmâdı Mehmed Emîn Efendi, hacca ‘azîmet eder iken Mısr-ı Kâhire'de  Vezîr ‘İzzet Mehmed Paşa'yı Vâlî bulup, müşârun ileyh ile kerem-i ülfet ve müddet-i ikametinde hem-sohbet olup, zemân müsâ‘id  olursa, husûl-i ümniyyesiyle mesrûr kılınmak mu‘âhedesi dahi787 miyânelerinde sebkat etmişidi. Ber-muktezây-ı takdîr müşârun ileyh câh-ı vâlâ-yı Sadâret'le tevkîr olundukda, îfây-ı ‘ahd ve incâz-ı va‘d sûretinde mûmâ ileyhi Defterdâr etmek niyyetini kalbinde ızmâr etmişidi. ‘Osmân Efendi'nin umûr-ı istîfâda kusûrunu ve serhadler ahvâlini idârede kemâl-i bütû‘ vü fütûrunu ‘illet eyleyerek ‘azlini telhîs ve Emin Efendi'yi Defterdârlığ'a tahsîs edüp788, telhîsi, makrûn-ı müsâ‘ade-i Şehriyâr-ı melekiyyü'l-hısâl olup, ‘Osmân Efendi pâ-fişürde-i girîve-i infisâl ve işbu Şa‘bân-ı şerifin yirmi yedinci günü' Şerbetçi dâmâdı kand-ı789 hıdmet-i istîfâ ile şîrîn-sâz-ı mezâk-ı âmâl oldu.
