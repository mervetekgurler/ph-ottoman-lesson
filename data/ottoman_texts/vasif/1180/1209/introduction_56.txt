Fevt-şüden-i Sa‘îd Bey
Anadolu Pâyesi olan Pîrî Paşa-zâde Mehmed Sa‘îd Bey, birkaç günden berü mübtelây-ı derd-i cân-gâh ve işbu Ramazân-ı şerîfin yirmi ikinci gicesi' mehd-i lahd-i hâb-gâh eyledi.
Mîr-i mûmâ ileyh elli iki târihinde kadem-nihâde-i basît-i zemîn ve on bir yaşında iken kıdvetü'l-‘ulemâ’i'l-muhakkıkın ‘unvânını kesb ile dâhil-i silkü'l-le‘âl-i müderrisin olup, rüşdüne bülûğ ve kevkeb-i tâli‘ine fürûg geldikde, Şeyhulislâm-ı benâm olan ‘Osmân Monla, merhûma dâmâd ve o Şîrîn-i kâşâne-nişîn-i ‘ismete Ferhâd olmuşidi. Giderek devre-i mu‘tâdeyi tekmil ve Galata ve Edirne mevleviyyetlerini tahsil ve doksan altıda' Mekke Pâyesi ve iki yüz ikide'4 bi'l-fi‘l İstanbul Kadısı olup, müddet-i ‘örfiyyesin itmâm etmezden evvel ma‘zûl ve bu gadr-i nâgeh-zuhûrdan cismi mehzûl ve âvâre-i idrâk-i mahsûs u ma‘kül olmuşidi. İki yüz yedide'5 Anadolu Pâyesi kalb-i meksûruna mûmyâ-yı tesliyet ve târîh-i mezkûrda merkeb-i çûpîn-pây ile reh-neverd-i semt-i âhıret oldu. Vefâtından birkaç sene mukaddem ‘Avâmil ve Kâfiye ve îzhâr ve Şâfiye'yi görüp, Telhîs ile iştigal ve miyânelerinde husûmet-i karâbet olan Sarı Mehmed Paşa-zâde İbrâhîm Beyefendi'yi ihâfe vü tahcîl eyleyecek  derecelerde meleke vü kabiliyyet istihsâl etmişidi. Be-în-cümle zâtında müeddeb ve ahlâkı mühezzeb bir mîr-i necâbet-semîr idi.
Mülâkât-ı Yûsuf Âgâh Efendi be-Kıral-ı İngiltere
Bundan akdem ittifâk-ârâ ile düvel-i Nasârâ'ya  birer İkamet Elçisi794
gönderilmek tasvîb olunduğuna binâ’en, hâcegân-ı Dîvân-ı hümâyûn'dan Yûsuf Âgâh Efendi, Nâme-i hümâyûn ve hedâyây-ı mülâtefet-makrûn ile İngiltere tarafına tesrîb olunmuşidi. Mûmâ ileyh berren ve ahmâl ve eskali bahran seyr ü hareket eyleyerek makarr-ı Kıral olan Londra Şehri'ne vâsıl ve şehre bir sâ‘at mesâfede vâki‘ Celsi [^&gt;1^ =Chelsea] nâm serâyda

' 22 Ramazân 1209 = 12 Nisan 1795 Pazar.

'' 1 Muharrem 1152 = 10 Nisan 1739 Cuma.

''' 1 Muharrem 1196 = 17 Aralık 1781 Pazartesi.

'4 1 Muharrem 1202 = 13 Ekim 1787 Cumartesi.

'5 1 Muharrem 1207 = 19 Ağustos 1792 Pazar.
resm-i ziyâfet icrâ olunmak musammem olduğuna binâ‘en, serây-ı mezkûra nâzil ve o gice şart-ı mihmân-nüvâzı îfâ795 ve mülâkâtdan bir gün evvel hedâyânın ba‘zısı Kıral Serâyı'na irsâl olunmasının evleviyyeti o tarafdan inbâ olunmağla, boğçalara ta‘biye olunmuş akmişe-i reng-â-reng ve mücevher sorguç ve kahve ferdeleri tercemân vâsıtasıyla Kıral tarafına irsâl ve ‘ale's-sabâh kezâlik hedâyây-ı Mülûkâne'den olan müzeyyen esbler dahi o tarafa îsâl olunup, resm-i alay tertîbi dahi âmâde olmağla, mûmâ ileyh Sır Kâtibi'ni ve Tercemânı'nı başka başka ‘arabalar ile ma‘iyyetine istıshâb ve Feldmerşâl'in olduğu mahalle tahrîk-i rikâb edüp, hâric ü dâhil-i serâyda süvârî vü piyâde saff-beste vü796 kıyâm ve tabl u sûrnâlarını darb ile resm-i terhîb ve hûş-âyendegîyi itmâm ve ba‘dehû zikr olunan serâya nüzûl ü ilmâm olunup, Feldmerşâl ve o kavmin vücûhu mûmâ ileyhi istikbâl ve vazîfe-i ikrâm ü ihtirâmı ikmâl etdikden797 sonra, tenâvül-i ta‘âm ve idâre-i kelâm hıtâm bulup, mukaddem ihzâr olunan hediyye atları pîşgâhına alup, müzeyyen hintolar ile Kıral'ın olduğu serâya ‘azîmet ve temâşâ içün ictimâ‘ eden ecnâs-ı nâs kesretinden mübtelây-ı meşakkat  olarak cenb-i kâşâne-i Kıral'da vâki‘ bir odada ihtiyâr-ı celse-i râhat kılınup, ba‘dehû Kıral'ın olduğu hâneye teveccüh olundukda, Kıral798 bir müzeyyen sandalîde ku‘ûd ve pîş ü pesinde erkân-ı devleti ve sâ‘ir799 düvel elçileri mevcûd olup, mûmâ ileyh dahi Nâme-i hümâyûn'u başına800 berâber tutarak Kıral'a doğru teveccüh gösterüp,  Kıral, Nâme-i hümâyûn'a hürmet ile yerinden hareket eyledikde, mûmâ ileyh Nâme-i hümâyûn'u teslîm ve İngiltere devleti hakkında safvet ve teveccüh-i Devlet-i ‘aliyye'yi ifâde vü tefhîm edüp, Kıral dahi bu ifâdeyi hakikate haml ile izhâr-ı memnûniyyet ve kesb-i neşât u meserret edüp, bundan sonra ‘avdet ve Kıraliçe ile sohbet olunup, kendüsine ve büyük kızına lutfen ihdâ olunan mücevher sorguçlardan kemâl-i mahzûziyyet ü iftihâr hâsıl olduğunu iş‘âr edüp, resm-i mülâkât bu vechile resîde-i hayyiz-i801 gâyât olduğunu mufassal tahrîrâtıyla802 mûmâ ileyh ifâde etmekle, ber-vech-i ihtisâr kayd-ı mecelle-i âsâr kılındı.
