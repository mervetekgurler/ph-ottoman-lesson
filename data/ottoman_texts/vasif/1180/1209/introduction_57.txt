Vuku-ı tevcîhât
İşbu Şevvâlü'l-mükerremin dördüncü günü^ ka‘ide-i Devlet-i ebed-müddet üzere tevcîhât vukü‘ bulup, hademe-i Bâb-ı ‘âlî bi'l-cümle ibka ve Kethudâ Kitâbeti ile fekat Kethudâ Bey dâmâdı Sâdık Efendi kâm-revâ oldu. Şıkk-ı Evvel Defterdârı kemâ-kân merkezinde kayim803 ve Sânî ve Sâlis mûmâ ileyhe mukarrer ile mülâzım olup, Doğramacı-zâde ‘Abdullah Efendi'nin mansıb-ı refî‘-i Tevkı‘ ile târem-i ikbâli teşyîd, Defter Emâneti ile Râsih Efendi'nin kayd-ı ‘atık-i berât-ı emeli tecdîd olunup, Rûznâmçe-i Evvel mansıbı Şerîf Efendi'ye ibka ve Baş-muhâsebe ile Sultân Kethudâsı İbrâhîm Efendi'nin derece-i kadri i‘lâ olundu. Sâyir menâsıb dahi804 vech-i münâsib üzere erbâbına tefvîz ve ba‘zı hâcegâna mansıba bedel nakd-i mu‘accel  ta‘vîz olundu.
Yevm-i mezkûrda vüzerây-ı ‘izâm tevcîhâtı dahi vukü‘ bulup, Mora Eyâleti, Bender Muhâfızı Vezîr Hasan Paşa'ya ilhâk ve Eğriboz Sancağı'yla selefi Vezîr Mustafa Paşa mazhar-ı işfâk kılınup, Selânik Sancağı, Vezîr Ferhâd Paşa'ya ihsân ve münhall olan  Silistre Eyâleti ile Çirmen Mutasarrıfı ‘Abdî Paşa cezlân ve Diyârbekir Eyâleti, Hotin Muhâfızı Vezîr Ebûbekir Paşa hazretlerine munzamm ve sâ’ir805 vüzerây-ı ‘izâm hazerâtının esbâb-ı huzûr u râhatları revâbıt-ı ibka vü makarr ile muhkem kılındı.
|Ç^ym-i sefîreyn806 be-Nemçe ve Prusya
Devlet-i ‘aliyye'den düvel-i Nasâra'ya ikamet elçileri807 irsâlinde olan fevâyid-i mülkiyye cild-i evvelde tahrîr olunmuşidi*. Prusya ve Nemçe taraflarına bu def‘a birer elçi intihâb ve irsâl olunmak istısvâb olunmağla, sâbıka Kethudâ Kâtibi olup, bu def‘a bi'l-fi‘l Anadolu Muhâsebecisi olan İbrâhîm ‘Afîf Efendi Nemçe tarafına ve sâbıka Belgrad Defterdârı olan Giridî ‘Ali Efendi Prusya'ya elçi nasb ü ta‘yîn ve dûş-ı istihkakları hil‘at-i seniyye ile tezyîn olundu.

◊ 4 Şevvâl 1209 = 24 Nisan 1795 Cuma.
