Nefy-i Vâ‘iz Hamza Efendi
Şehzâde Câmi‘i Şeyhı olan Hamza Efendi taşrada perverde olmuş humku galib bir şahıs olup, ‘avâm-pesend hareketler ile haylîce şöhret kesb etmişidi. Ahkâm-ı Fıkhiyye'nin hâricde tasvîri müte‘azzir olan mesâ’ilini selef-i sâlihîn “Lâ-hayâ‘e fi'd-dîn”* deyerek lisân ile kinâyeten ifâde ede gelmişler iken, şeyh-ı merkum lisân ile “Mes’ele beyânı808 mümkin değildir. Lâ-mahâle hâricde mes’ele, tasvîre ve sened, tenvîre muhtâcdır” kavlinde ısrâr ve bu ahvâle dâyir evzâ‘ ile kendüsin udhûke-i kibâr u sigar edüp, Ramazânlarda Ayasofya Câmi‘i'nde bir dâyire-i vesî‘a peydâ ve ‘âvâm-ı nâsı mecbûr-ı hande-i  istihzâ eyleyerek, hetk-i nâmûs-ı şerî‘at-ı garrâ eylediği mesmû‘-ı Şehriyâr-ı hamiyyet-âsâr olduğuna binâ’en, mûmâ ileyh li-ecli't-te’dîb maskat-ı re’si olan Konya'ya nefy ü tagrîb olundu.
_ . ,2 .
‘Azl-i Voyvoda-i809 Boğdan y
Dört sene mikdârı Boğdan memleketinde Voyvoda olan  Mihal, tanzîm-i hâl ve cem‘-i emvâl edüp, fîmâ-ba‘d Âsitâne'de râhat ve refâh-ı ‘ayş ile ikamet etmek garazıyla temâruz ve ‘azlini istid‘â etmekle, işbu Şevvâlü'l-mükerremin on sekizinci günü' mesfûr ‘azl ve Dîvân-ı hümâyûn Tercemânı Aleksandra yerine vasl olundu.
