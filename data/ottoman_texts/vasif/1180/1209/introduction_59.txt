Zikr-i nizâm-dâden-i zehâyir-i Âsitâne-i sa‘âdet
Hubûbât Nezâreti'nin Şıkk-ı Sâlislik mansıbına inzımâmı ve zehâyir cem‘inin sûret-i hüsn-i intizâmı cild-i evvelde mücmelen beyân ve fevâyid-i şâmilesi ‘alâ tarîkı'l-îcâz zikr ü ‘iyân kılınmışidi. Bu esnâda nezâret-i merkumeye ba‘zı zamâyim ve şurût izâfe olunup, tafsîli lâzım geldiğinden ney-pâre-i kalem-i dü-zebân-ı intâk ve bu vechile tezyîn-i ruhsâre-i evrâk kılınur ki, Âsitâne-i sa‘âdet'de ictimâ‘ı zarûriyyât kabîlinden olan mahlûkatın akvât-ı yevmiyyeleri, eyyâm-ı sayfda ber-vech-i sühûlet idâre vü temşiyet kabil ve şiddet-i şitâda murâkıb-ı bahriyyenin seyri mümteni‘ olduğundan, celb-i zehâyir müte‘azzir ü müşkil olup, bu esbâb ile eyyâm-ı şitâda kaht ü galâ hüveydâ ve nüfûs-ı halâyık zarûret-i te‘ayyüşe *
^jjı j ji&gt; ^ = Dinde [din konularını anlatma ve öğretmede] utanma yoktur anlamına gelen bu cümle ıçm bk. Yılmaz, Kültürümüzde Arapça ve Farsça Asıllı Vecizeler Sözlüğü, II, 514. Bu cümle daha çok fıkhî meselelerden hayız, nifas, cünüplük gibi insanların sormaya utandığı meselelerde rahat olmaları gerektiğini ifade etmek üzere kullanılmaktadır.
mübtelâ olurlar idi. O mevsimlerde kâr-fermâ-yı fürû‘ ve usûl olan erbâb-ı ‘ukul Tersâne'de ba‘zı mehâzin binâsıyla şitâ zahîresini vaktiyle mübâya‘a ve tedârük etmeği ma‘kul görmeleriyle, semen-i bahs ve kıymet-i ehass ile zehâyir mübâya‘ası tertîb ü ta‘yîn ve tav‘an [e]v kerhen mukdim mübâşirler ile tahsîl ve enbârlara teşhîn olunmağla, fi'l-cümle def‘-i zarûret ve husûl-i refâhiyyet tebeyyün edüp,  ancak bu sebeble re‘âyâ ve ashâb-ı emlâk tehammül-i bâr-ı zulm ile derd-nâk ve pençe-i saht-gîr-i zalemeden dâmen-i sabr u karârları çâk-çâk olmuşidi. Vaktâ ki nevbet-i Hilâfet ve erîke-i Saltanat bi'l-irsi ve'l-istihkak Şehriyâr-ı sütûde-ahlâk dâme mâ-dâme  l-enfüsü ve'l-âfâk* hazretlerine teveccüh ve ‘âlem-i sâye-i merâhim-vâyelerinde iktisâb-ı bülga-i tena“üm ü tereffüh eyledi. Mübâya‘a beliyyesini ref‘ ile fukarâ ve re‘âyâyı vâreste-i zarûr u ziyân ve nâm-ı ‘adâletlerin mersûm-ı kitâbe-i eyvân-ı Keyvân buyurmuşlaridi. Ancak tekallübât-ı rûzgâr iktizâsıyla menbit-i hubûbât olan ba‘zı emâkin şimdilik tasarruf-ı devletden mütebâyin olup, bu vechile mukaddem tertîb olunan zehâyir vefâ etmeyüp, sükkân-ı Belde-i Tayyibe zahmet-keş ve kulûb-ı kâr-sâzân-ı devlet muztarib ü müşevveş olup, bu ‘illetin zevâli ve bu müzâyakanın810 refâhiyyete ibdâli bâbında erkân-ı devlet ser-be-zemîn fikret ve birkaç meclis-i dâyire-nişîn-i meşveret olmalarıyla, bilâhare cem‘-i zehâyir fîmâ-ba‘d tüccârın hîta-i iktidârından hâric olup, sâhib-i vücûd bir zâtın idâresine kuvvet ve himmet-i devlete muhtâc olduğunu Rikâb-ı kâm-yâb'a ‘arz u inhâ ve münâsibi üzere tanzîm olunmak ruhsatı rû-nümâ oldukda, Şıkk-ı Sâlislik mansıbı -ki rütbesi celîl ve hıdmeti metrûk olduğundan mutasarrıfının kadr ü i‘tibârı ekall-i kalîl idi- Hubûbât Nâzırı olanlara ilhâk ve Necm-i Dünbâle-dâr-ı ‘izz ü şânları işrâk olundukdan sonra, hazîne-i mevâhib-i defîne-i Şâhâne'den beş bin kîse ifrâz ve bir hazîne-i müstakılle i‘tibâr olunup, râyicü'l-vakt üzere etrâfdan zehâyir iştirâ ve pey-der-pey enbârlara imlâ ve fi's-sayfi ve'ş-şitâ habbâzlara i‘tâ ve devr-i dâyim811 ka’idesi üzere hazîne-i mezkûre i‘mâl  ve nemâsı istihsâl olunup, umûr-ı uhar-ı devlete bir akçası sarf olunmamak ve Hubûbât Nâzırı'na her vechile nüfûz-ı kelâm ve istikbâl-i tâm verilüp, müdâhale-i nâ-becâdan vikaye olunmak şurûtu temhîd ve hazîne-i mezkûre içün cenb-i hazîne-i kadîmede812 kârgîr bir hazîne binâ vü teşyîd olunup, hıdmetleri  matlablarına ve tarîklerine mâni‘ olmamak
*
ji^ı . ^/ı fb = Canlılar ve kâinât ayakta durduğu sürece [O nun şânı da] sürekli olsun anlamına gelen bu
cümle Arapça bir dua cümlesidir.
şurûtu ile Rûznâmçe-i Evvel Kalemi'nden bir Sergi Halîfesi ve Ocaklu'sunun813 kefâlet-i mutlakasıyla Mehterân-ı Hayme-i Hâssa Ocağı'ndan bir Veznedâr nasb ü ihtiyâr ve me‘âşlarına medâr olmak içün Îrâd-ı Cedîd Hazînesi'ne kıyâsen her biri senevî ikişer bin guruş me‘âş ile behre-dâr kılunup, fî-külli-yevm vâki‘ olan dahl ü harcı Şıkk-ı Evvel ve Sâlis'e takdîm ve sermâye vü hâsılât Veznedâr'a teslîm olunup ve noksân zuhûrunda Veznedâr edâsına mütefekkil ve zahîre mebâliğinin cihet-i sarfı sâyir tezâkir-i mîrîye müşâkil olup, gayet-i emrde nâzırlar zahr-ı tezkireye “Sahh” keşîde etmedikçe, Zahîre Hazînesi'nden akça verilmamek ve mâh-be-mâh îrâd ü mesârıf tezâkir-i yevmiyyeye tatbîk ve Nevl Kalemi'ne kayd olunup, zahîre umûruna814 dâyir akça verilmek lâzım geldikde, Hubûbât Nâzırı ta‘yîn-i mâdde ile takrîr yazup, hatt-ı hümâyûn sudûrundan sonra iktizâ eden meblağ verilmek ve müsta‘celen tüccâra akça i‘tâsı muktezî oldukda, aklâma mürâca‘at fevt-i vakti815 mûcib olur ise, teshîlen li'l-maslahati816 nâzırlar akçayı verüp, ba‘dehû Defterdâr Efendi telhîs edüp, kayime ve tezkire oldukdan sonra, sergiye masraf-ı kayd ve bilâ-tezkire kayddan hazer olunmak, Kapan Veznedârı habbâzândan tahsîl eylediği zehâyir akçalarını ‘arin-‘ani'l-gışş nakd-i sahîh olarak Zahîre Hazînesi'ne getürüp teslîm  ve zimmet-i sûretlerine işâret ü terkim ve lede't-tekmîl tahvîl ve rûznâmçe olunup, temessük verilmek ve zahîre mâddesi ‘an-asl Nevl Halîfesi ma‘rifetiyle idâre olunagelüp, el-hâletü hâzihî hubûbât umûru tecessüm edüp, hazîne ifrâziyle müstakıll Defterdârlık olduğundan, bir kalem-i mahsûsa muhtâc olduğu bedîdâr ve Nevl Halîfesi kalem-i mezbûrun  Baş-halîfesi i‘tibâr olunup, nevl hisâbını ve zimem ve enbârın ahz ü i‘tâsını ‘alâ hidetin defâtire kayd ve teslîmâtı zabt u sebt ve bu umûra dâyir tahrîri mühimm olan evâmir ve takrîr içün Nâzır ma‘iyyetinde bir Mektubçu ve bir Kîsedâr'ın vücûdu lâzım olup, nasb ü ‘azilleri Nâzır yedinde olup, Mektubçu olanlar hâcegândan olursa, bu hıdmet emeline mâni‘ olmayup, münâvebe tarîkıyle tevcîhâtda Nâzır iltimâsiyle mansıb olmak ve Nevl Halîfeliği münhall oldukda, ma‘iyyetinde tertîbât-ı zabt eden Kâtib müsta‘idd olduğu hâlde câ-nişîni olup, anın yerine zabt-ı kuyûd-ı ahkâm eden muktedir ise ta‘yîn oluna. Ve haftada iki günden gayri ta‘tîlleri olmayup, Kapan'a vürûd ile yevmiyye sarf olunan zehâyir, Hubûbât Nâzırı'nın ma‘lûmu olup, vukufu olmadan bir mahalle habbe-i vâhide verilmemek ve mahsûs âyende vü revendeye nezâret içün bir mu‘temed âdemîsi Kapan'da817 ikâmet edüp, muttali‘ olduğu ahvâli haber vermek ve Hubûbât Nâzırı'na beher mâh Zahîre Hazînesi'nden müretteb olan üç bin guruşdan ma‘iyyetinde olan Mektubçu ve Kîsedâr ve sâyirin me‘âşları idâre olunamayup, anlara dahi mikdâr-ı vâfî me‘âş lâzım gelmekle, binâ‘en-‘alâ-zâlik Mektubçu ve Kîsedâr'a senevî beş bin guruş ve Veznedâr'a818 ve Tertîbât Kâtibi'ne ve Ahkâm Mukayyidi'ne senevî ikişer bin guruş -ki cem‘an on üç819 bin guruş- kezâlik Hazîne-i Zahîre'den me‘âş  ta‘yîn olunup, fekat Kapan'a ta‘yîn eyleyeceği âdemin şehriyyesini mûmâ ileyh vermek ve Nevl Kalemi'nin ‘an-asl sefâyinden binde üç guruş harc-ı kalemi olup, bu fâyideden mahrûm olmamalariyçün binde bir guruş alınup, re‘s-i şehirde ne mikdâra bâliğ olursa kağıd ve defter ve odacı mesârıfı çıkdıkdan sonra  bâkîsi Nevl ketebesi beyninde iktisâm olunup, Gümrük emînleri dahi zahîre mâddesine kemâliyle dikkat edüp, bi-hasebi'l-iktizâ def' ü reddi ve ru’esânın gümrükde küfelâsı alınup, tazmîn lâzım geldikde küfelânın müte‘ahhid-i zamân olması ve zahîre umûruna me’mûr olanların kâtıbeten tecnîb ü takrîb ve te’dîb ü terhîbleri zahîre defterdârlarına muhavvel olup, nüfûz u i‘tibârları kemâ-yenbagî muhâfaza olunmak ve Arnabûd tâyifesi tevzî' bedelini vermekde 'an-asl te'annüd üzere olup, mîrî ve tüccârın kati çok akçası zimmetlerinde terâküm ve kendüleri sûret-i iflâsda görünüp, akçaları nâs üzerinde kalmış vâdîlerinde izhâr-ı tezallüm edegeldikleri zâhir olmağla, fîmâ-ba‘d mahlûl olan furûn merkumlara verilmeyüp, bir zemân hâlî kaldıkdan sonra re‘âyâdan birine verilüp, mefkud olan etmekçi zimmetinde mîrî akçası tebeyyün eder820 ise, temâmen mîrîye edâsı te‘ahhüd etdirilüp, tüccârın matlûbu çıkarsa bi't-terâzî tenzîl ve taksîte rabt ve bu husûsa İstanbul kadıları ve zahîre defterdârları ihtimâm etmek ve Matbah-ı ‘âmire ve Tersâne Zindânı'nda mîrî enbârlarından verilan zahîrenin akçası bi'n-nefs ümenâdân alınup, Beksimekci-başı dahi râyicü'l-vakt üzere iktizâ eden hıntasını Kapan'dan alup, Kapan'da bulunmadığı hâlde nakden akçası ile mîrî enbârlardan almak ve akçasını pîşîn vermedikçe verilmemek ve Silistre ve Niğbolu  ve Ruscuk ve İsâkçı enbârlarında zahîre sermâyesinden iştirâ vü iddihâr olunan zehâyir beher sâl hıfz olunup, tecdîd ve ibdâl sûretinde devr olunup, bir mahalle sarf olunmamak ve bi-hasebi'l-lüzûm bir mahalle verilmek lâzım geldikde, akçası Zahîre Hazînesi'ne teslîm olunmak ve vülât ve ‘ummâl buyruldusuyla taleb ü ahz men‘ olunup, bu makule te‘addî vuku‘unda müte‘addîlerden  bilâ-ihmâl bedeli tahsîl olunmak ve zahîre celbi külliyyen cânib-i mîrîye münhasır olmak Kapan tüccârının kat‘-ı erzâk ile ye‘s ü hirmânlarına sebeb olacağı âşikâr olmağla, celb-i zahîrede olan tekellüfden vâreste olmak içün mütemevvil tüccâra zahîre sermâyesinden akça verilüp, âfâtına mîrî karışmayarak celb ve enbârlara teslîm eylediklerinde, Kapan'da cârî olan râyicinden üç821 beş pâre noksân ile hisâbı ru‘yet olunmak ve sermâyeden hâsıl olan nemâdan zahîreye müteretteb olan umûr ru‘yet olunup, temâdî-yi vakt ile nemâda kesret hâsıl olursa Darb-hâne'ye nakl ve lede'l-iktizâ seferiyye umûruna ve serhadler levâzımına sarf câyiz olup, sermâyeye sirâyetden ittika olunmak üzere bu maslahat-ı cesîmeye telâhuk-ı efkâr ve tedâbîr-i uli'l-ebsâr ile karâr verildiği huzûr-ı mevâhib-mahsûr-ı Mülûkâne'ye ‘arz822 u iş‘âr olundukda, —İşbu nizâm Dîvân-ı hümâyûn'um ve nevl kalemlerine kayd olunup, ‘ale'd-devâm icrâsına kıyâm ve hılâfından hazer-i tâmm ve zahîre sermâyesini hıfz u vikayet ve tahsîlâtına dikkat ve tüccârı sıyânet birle istihsâl-i esbâb-ı isticlâb-ı zehâyire ikdâm oluna” deyü hatt-ı hümâyûn-ı şeref-bahş sudûr olup, bâlâsı hatt-ı şerîf ile müzeyyen nizâm-ı mezkûr,  Dîvân Kalemi'ne kayd ve ‘ilm ü haberi Nevl Kalemi'ne verilüp, bir sûreti dahi Zahîre Nâzırı'na i‘tâ ve Nâzır ve ketebeye müstakıllen bir dâyire binâsının lüzûmu ‘arz-ı bârgâh-ı bâlâ kılınup, tahsîl-i ruhsat ‘akabinde Defterdâr Kapusu'nun bir tarafında mahsûs bir dâyire binâsıyla maslahat-ı mezkûre tetimmâtıyla resîde-i hayyiz-i hıtâm ve râbıta-gîr-i hüsn-i nizâm oldu.
