İstihkâm-dâden be-sugr-i Bahr-i siyâh
Kara-deniz Boğazı'nın istihkâmı ve lüzûmu olan mahallerde ba‘zı husûn ihdâsı, Devlet-i ‘aliyye'nin ehemm-i mehâmmı olmakdan nâşî, Karaburun'da müceddeden tasmîm olunan kal‘anın Binâ Emâneti'ni sâbıka Masraf-ı Şehriyârî637 Tâhir Ağa-zâde'nin süpürde-i ‘uhde-i ihtimâmı kılınup, Îne-adası'nda münâsib görülen kal‘a-i cedîde ve Kiryos Kal‘ası ta‘mîri hâcegân-ı Dîvân-ı hümâyûn'dan Îsmâ‘îl Efendi ve Mustafa Efendi'ye ihâle ve ilbâs-ı hil‘at ve kadr-i kifâye me‘âş ile mûmâ ileyhime telmîh-i fi‘l-i638 sadâkat kılındı. 
