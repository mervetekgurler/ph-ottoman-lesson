İhsân-ı Pâye-i Mekke-i mükerreme be-Mustafa ‘İzzet Bey
Devr-i ‘adîmü'l-cevr hazret-i Mustafa  Hânî'de e‘âzım-ı ricâl-i Devlet-i ‘aliyye'den olup, ba‘dehû nâ‘il-i Rütbe-i Vezâret olan Yenişehirli ‘Osmân Paşa'nın mahdûmu ‘İzzet Mustafa Bey bende ve bende-zâde-i Şehriyâr-ı sütûde-haslet olup, nev-be-nev hakkında zuhûr-i mekârim-i bî-gayet, lâzime-i şîme-i mürüvvet olduğuna binâ‘en, in‘âm-ı ‘âm-ı hazret-i Tâc-dârî'den bu def‘a dahi mûmâ ileyhe hisse-efrâz ve işbu Şevvâlü'l-mükerremin yirmi yedinci günü' Mekke-i mükerreme Pâyesi'yle i‘zâz olundu.
