Havâdis-i İran
Revân ve Karabağ ve hudûda mücâvir olan sâyir hânlar vakt-i âsâyiş ve ferağında “Menem dîger nîst”* lâf ü güzâfıyla dâmen-efşân-ı ‘ucb u gurûr ve bir bâdire zuhûrunda Devlet-i ‘aliyye'ye ilticâları müstemirrü'z-zuhûr olmakdan nâşî, Nâdir Şâh helâkinde hacr-i terbiyesinde823 endek-sâl ve giderek Zend Kerîm ve sâyirlerinin hıdmetleriyle güzârende-i eyyâm ü leyâl olan Ağa Mehmed Hân vakt-i pîrîde cihân-gîrlik sevdâsına düşüp, memâlik-i İran'ı kabza-i tasarrufuna idhâl ve Deşt-i Karabağ'da tetevvüc ile Âzerbaycân semtlerine bi'n-nefs hareket eyleyeceği karâyin-i hâliyye ile istidlâl olunmağla, hudûdda vâki‘ hânlara havf ü haşyet târî ve nâ-çâr müteşebbis-i zeyl-i merhamet-i hazret-i Tâc-dârî olduklarını Çıldır Vâlîsi ve824 hâlâ825 Erzurum Vâlîsi Vezîr Yûsuf Ziyâ Paşa hazretlerine tahrîr ve Revân ve Karabağ hânları tarafından vürûd  eden iki nefer dâd-hâhları tesyîr edüp, merkumlar Âsitâne-i sa‘âdet'e rû-mâl-i vürûd ve826 tahrîrâtları meşhûd olup, me’âli istigase vü isti‘ânet ve lede'l-hâce berü tarafa ilticâ eden re‘âyâlarını827 kabûl ü istıshâbdan ‘ibâret olup, Baba Hân tarafından hudûd-ı Devlet-i ‘aliyye'ye tecâvüz ü te‘addî ve hılâf-ı rızâ harekete tesaddî vuku‘ bulmadan husamâsını  iltizâm her ne kadar feth-i bâb-ı hısâm kabîlinden ise dahi, Dergâh-ı Saltanat-ı seniyye'ye ilticâ edenleri mübtelây-ı ye‘s ü hirmân etmek şâyân olmayup, fi'l-hâl sügur u tuhûmda vâki‘ vülât ve hükkâm ve zâbitâna evâmir-i ‘aliyye ısdâr ve hudûd-ı İran'dan berü tarafa re‘âyâ geçdiği hâlde kabûl ü îvâ ve ‘avdet murâd eylediklerinde, sebîlleri ihlâ kılınmak tenbîhâtı tekrâr kılınup, Revân Hânı Hudâvendigâr-ı sâbık zemânında Mîr-i mîrânlık menşûrunu tahsîl ve bu def‘a tecdîd ü tebdîl olunmasını niyâz-nâmesine tezyîl etmiş bulunmağla, bu garazı dahi teshîl olunup, meb‘ûsları makam-ı Sadâret-i ‘uzmâ'dan tahrîr olunan ecvibe ile i‘âde ve mashûben bi's-selâme vilâyetlerine îsâl olunmaları hılâl-i râhda vâki‘ hükkâma tenbîh ü ifâde olundu.
“e.^ = = Benden [benim hükümranlığımdan] daha üstünü yoktur” anlamına gelen Farsça bir vecizedir; bk.
Yılmaz, Kültürümüzde Arapça ve Farsça Asıllı Vecizeler Sözlüğü, II, 629.
