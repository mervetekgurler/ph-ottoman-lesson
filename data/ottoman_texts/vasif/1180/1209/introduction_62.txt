İhrâc-ı Donanma-yı hümâyûn
Sinîn-i sâlifeye mukayese ile mekâyid-i lüsûs-ı bahriyyeden Ak-deniz'i muhârese, de‘b-i1 dîrîn-i Saltanat-ı ebed-karîn olduğuna binâ’en, işbu Zilka‘de'nin on altıncı Pençşenbih günü' Kapudân-ı deryâ Vezîr Hüseyin Paşa hazretleri alay gösterüp, Yalı Köşkü'nde ruh-sây-ı hâk-i kadem-i hazret-i Tâc-dârî ve telebbüs-i ferve-i semmûr ile pâ-nihâde-i kasr-ı kâm-kârî olup, ma‘iyyetinde olan kapudanlar dahi hila‘-i fâhire ile rehîn-i mesârr ve Beşiktaş pîşgâhına  lenger-endâz-ı istikrâr ve birkaç gün zarfında tekmîl-i noksân ve tetmîm-i în ü ân ‘akabinde Bahr-i sefîd cânibine tahrîk-i sükkân eylediler.
