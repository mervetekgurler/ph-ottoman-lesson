İlhâk-ı Livâ‘-i İç-il be-Vâlî-yi Karaman
Karaman Vâlîsi Vezîr ‘Ali Paşa dâyiresi halkının kesretinden ve başında olan haşerâtın cem‘iyyet ü vefretinden bahs ile muhtâc-ı ‘ilâve olduğunu pey-der-pey ‘arz u ifâde ve Adana Beylerbeyisi Yûsuf Paşa'ya mülhakan tevcîh olunan îç-il Sancağı'nın tarafına tevcîh  buyurulmasını niyâz ü irâde edüp, recâsı karîn-i müsâ‘ade olmağla, mâh-ı mezkûrun on dokuzuncu günü îç-il Sancağı, müşârun ileyhe ber-vech-i ilhâk tevcîh olunup, ol bâbda lâzım gelan emr-i celîlü'ş-şân tarafına firistâde olundu.
