Terceme
Mûmâ ileyh vaktiyle Şeyhulislâm-ı benâm olan es-Seyyid Feyzullah Efendi'nin mahdûmu Çelebi Mehmed Efendi'nin necl-i necîb ve ferzend-i erîbi olup, altmış sekiz târihinde' Hâric Rütbesi'ne ‘âric ve doksan beş senesinde ◊◊ Galata Mevleviyyeti'yle tahsîl-kerde-i ahad-i mehâric olup, iki yüz üçdew  Medîne-i münevvere Pâyesi'yle müşerref ve iki yüz sekizde^4 İstanbul Rütbesi'yle zâtı mu‘arref olup, zikr olunan târîhde vefât ve tekmîl-i enfâs-ı hayât eyledi.
Merhûm tayyibü'l-asl, ‘arîku'n-nesl, dâmen-i ‘ismeti levs-i me‘âsîden pâk ve kadr-i müşterek ‘ilm ile sâhib-i fehm ü idrâk olup, evkatı mütâla‘a ve kitâbet ile güzâr ve sebeb-i tevellüd-i âfât u ekdâr olan muhâletat-ı enbây-ı rûzgârdan firâr edüp, dâ‘imâ831 kûşe-güzîn-i halvet ü hamûl ve muhâsebe-i nefs ile mukayyed ü meşgul olup, cevdet-i hattı, eser-i kalemi olan kütüb ü resâyilden zâhir ü âşikâr ve cihet-i ‘ilmiyyesi sıhhat-i kitâbetinden bedîdâr ve arpalık mahsûlünü umûr-ı hâriciyyesine sarf u nisâr edüp, akvât-ı yevmiyyesini ‘arak-ı cebîn ve kedd-i yemîni ile tedârük eylediği sübût-yâfte-i iştihâr olup, ancak bâng-ı hurûs ile bi't-tab‘ me‘nûs olmayup, hânesinde beytûtet içün sadâ gelmeyecek mahaller binâ ve ba‘îd mahallerde sadâya tesaddî edüp, sadâlarına mâni‘ olmayacak hurûsları sâhiblerini ırzâ ile iştirâ ve bu vechile râhatını ibtiga eder832 idi.
