Binây-ı havzhâ der-cevâmi‘-i selâtîn berây-ı ıtfây-ı harîk
Âsitâne-i sa‘âdet'de mevcûd büyûtun ekseri ahşâbdan masnû‘ olmak cihetiyle câ-be-câ ihrâk zuhûru emr-i zarûrî gibi olup, ba‘zı mahallerde suların kılleti dahi muzırr ve belki ihrâkı müstemirr eyleyeceği zâhir olup, binâ‘en-‘alâ-zâlik selâtîn cevâmi‘inde cânib-i vakfdan birer havz binâ ve âb ile imlâ ve lede'l-iktizâ hâzır u müheyyâ bulunup, ihrâk zuhûrunda pey-der-pey nakl ve i‘mâl-i sevret-i nârı kesre sebeb olacağı zâhir-i hâl olmağla, Lâleli ve Sultân Bâyezîd ve Süleymâniyye ve ‘Osmâniyye ve Bağçe-kapusu kurbünde vâki‘ Vâlide Sultân câmi‘lerinde birer havz binâ olunması emr ü fermân ve me‘mûrlar fi'l-hâl binâsına dâmen-der-meyân  olup, fî-akrebi'z-zemân tekmîl ile ihrâklarda fi'l-vâki‘ nef‘i nümâyân oldu.
