‘Azîmet-i Kapudân-ı deryâ be-sûy-ı Boğaz-ı639 Bahr-i sefîd
Tabî‘at-i vakte nazaran teksîr-i sefâyin-i Devlet-i ‘aliyye'ye ehemm ve yalnız Tersâne-i ‘âmire teksîre medâr olmayacağı gayr-i mübhem olmağla, sevâhil-i Bahr-i sefîd ve siyâh'da i‘mâl-i sefâyine640 sâlih ba‘zı mahaller keşf ü mu‘âyene olunup, sühûlet mülâhaza olunan  mahallerde vaz‘-ı esâs-ı merâkib kılınmak mukaddemâ bi'l-müzâkere karâr-gîr-i erbâb-ı re‘y ü tedbîr olmuşidi. Binâ-berîn işbu Saferü'l-hayr evâ’ilinde^ Kapudan Paşa hazretleri ba‘zı ricâl-i Tersâne ile Bahr-i sefîd Boğazı'na varup, zebân-güzâr-ı ehl-i vukuf olan Edremid sâhasını müşâhede ve ancak fırkateyn i‘mâline salâhiyyeti olduğunu tahkıkden sonra, Kal‘a-i
Sultâniyye'ye pâ-nihâde olup, mahall-i mezkûrun kebîr sefîne inşâsına tehammülü nümâyân ve etrâfdan ber-vech-i sühûlet eczây-ı sefîne tedârükü dâhil-i hayyiz-i imkân olmağla, erbâb-ı iktidârdan îznikli müteveffa641 Vezîr ‘Ali Paşa'nın birâderi ‘Osmân Bey'in bu hıdmete liyâkati inhâ ve642 bir kebîr sefîne inşâsını ‘uhde-i sadâkatine havâle edüp, mühimmât-ı lâzimesini kavlen ve fi‘len müheyyâ kıldıkdan sonra, bu tarafa ‘avdet ve mahsûl-i ‘azîmetini takrîren ve tahrîren ifâdeye mübâderet643 eyledi.
