Ziyâfet-kerden-i Şıkk-ı Sânî der-Çiftlik-i Levend-i be-erkân-ı Devlet-i644 ebed-peyvend645
Avrupa halkı zûr-bâzû-yı646 ehl-i îslâm'dan ‘âciz olup, mukavemete medâr  olur bir tavr-ı cedîd647 ihdâsına leyl ü nehâr mükibb olduklarına binâ‘en, Yûnâniyân ve Rûmâniyân'ın ihtirâ‘ eyledikleri usûl-i harbi esâs eyleyerek, telâhuk-ı efkâr-ı şeytâniyye ile bir tavr-ı nev-îcâd ve barut sebebi ile top u tüfeng ve sâ‘ir âlât-ı nâriyye dahi o esnâda zuhûr etmiş bulunmağla, tavr-ı mezkûra izâfe ile kesb-i isti‘dâd ‘akabinde tasfîf-i sufûf ve tahlîs-ı hasânât ve muhâsara-i kılâ‘ ve inhisâr-ı fi'l-hısn ve ihtilâf-ı emâkin ü ezmine ile vukü‘ bulacak muhârebâtı kavâ‘id-i Hendese'ye tatbîk ve hey‘et-i ictimâ‘iyye-i ceyş-i kesîfi ednâ bir işâretle gûnâ-gûn suver ü eşkâle vaz‘ ile gâh takdîm ve gâh ta‘vîk ve bu usûle şurût-ı mukarreresiyle ri‘âyet olunduğu hâlde, şi‘âr-ı mağlûbiyyet ber-taraf olduğunu bi'l-mümârese tahkik eylediklerinden, müteferri‘âtını dahi mütefekkir ve gayetini buldukdan sonra, minvâl-i  muharrer üzere bu intizâmdan ‘âtıl asker-i perîşâna galebe etmeğe başladılar. Devlet-i ‘aliyye askerinin648 tavr-ı kadîmi el-yevm mütedâvel olan etvâr-ı cedîdeye muvâfık olmadığından, sunûf-ı askerîsi649 şiddet-i âlât-ı nâriyye ve sanâyi‘-i evzâ‘-ı harbiyyeye tâb-âver olmayup, rûy-i a‘dâyı müşâhedeye vakit kalmaksızın bir yaylım top ile müteferrik olageldikleri hezâr-bâr tecribe olundu. Şehriyâr-ı sâhib-i zemân, dâme-fi'l-‘avni'l-Meliki'l-Müste„ân* hazretlerine gelince mülûk-i Âl-i ‘Osmân enârallâhu berâhînehüm* hazerâtı bu derdin devâsını ve bu âteşin intıfâsını fikr etmeyüp, ednâ düşmen zuhûrunda mukabele müşkil ve garâmet-i mâliyye ve itlâf-ı650 nüfûs hâletleri ise hûş-mendânı dâğ-ber-dil edüp, usûl-i erba‘a-i devletin a‘zamı olan sınıf-ı askerde vehn ü za‘f bâriz ve a‘dâ-yı dîn ü devletin ednâ bir iltimâsına müsâ‘ade olunmadığı hâlde iddi‘ây-ı “Hel min mübâriz”** ve fî-kilte'l-hâleteyn cevâb vermekde Devlet-i  ‘aliyye651 ‘âciz olur idi. Pâdişâh-ı dil-âgâh dâme fî ‘avmi'--İlâh*** câlis-i serîr-i saltanat oldukları zemân bu keyfiyyeti nûr-i ilhâm ile idrâk buyurup, himmet-i Mülûkâne'lerin sarf ile a‘dânın tavr-ı cedîdden ‘ibâret olan etvâr-ı savaş ve reftâr-ı rezm ü perhâşını kuvvetden fi‘le îsâl ve tas‘îb-i mâdde eden ‘ukul-ı kasıra erbâbını mazhar-ı eşedd-i tevbîh ü nekâl edüp, Top-hâne'yi müceddeden binâ ve sınıfeyn i‘tibâriyle neferâtını tertîb ve ta‘lîm ve te‘allüm içün top fennine vâkıf mehereyi celb ü takrîb buyurup, az vakit içinde cümlesi âşinây-ı san‘at-ı âteş-bâzî ve tîz-destî ve i‘mâl-i âlâtda her biri bâlâ-rev-i meydân-ı imtiyâzî oldular. Kezâlik Levend Çifliği'ne berârî ve cibâlde mihen ü meşâkk ile me‘lûf ve rûy-i râhat ü âsâyişi görmemekle mevsûf abtâl-ı nâs celb ve ta‘lîm-i âdâb-ı harb olunup, âhar mahalde resm ü kanûnları tafsîl olunduğu  vech üzere kâffe-i
mühimmâtları ru‘yetine dikkat ü ihtimâm ve fî-akrebi'l-eyyâm müretteb asker hey‘etine girüp, fütüvvet-i İslâmiyye ve etvâr-ı sınâ‘iyye yek-dîgerine munzamm olarak Kılâ‘-ı tis‘a yamaklarıyla652 Topçuyân neferâtının653 ‘Akkâ Sahrâsı'nda bu def‘a inkisâr-ı a‘dâya ‘illet-i tâmm oldukları, dâhil-i dehlîz-i mesâmi‘-i enâm olmuşdur. Hakk Te‘âlâ teksîrini mûcib olur esbâbı halk edüp, etvâr-ı cedîde-i i‘tidâli mütefâvit-i isti‘dâdât-ı harbiyyeye muvaffak eyleye, âmîn!
İkame-i di‘âme-i dîn ve muhâfaza-i nâmûs-ı şerî‘at-i654 Seyyidü'l-mürselîn zımnında leyl ü nehâr terk-i âsâyiş ü râhât ile ta‘lîm-i asker ve tedbîr-i hâl-i leşker ve tertîb-i mühimmât ve ıslâh-ı âlât ve ta‘dîl-i tabâyi‘-i nâs ve her mâddeye müceddeden vaz‘-ı esâs eden Şehriyâr-ı bâhirü't-te‘yîdin sa‘y-i Mülûkâne'si inşâ‘allah mahmûd ve cerîde-i a‘mâlleri mâl-â-mâl hasenât-ı655 nâ-ma‘dûd olacağı656 ittifâk-kerde-i ehl-i yakın  ü şühûddur. Âsâr-ı ber-*
^^^ ^ı yı = Allah (c.c.) onların delillerini aydınlatsın anlamına gelen bu cümle, Arapça bir duadır. güzîde-i Şâhâne'lerini havâss-ı erkân-ı devlet müşâhede eylemek içün Şıkk-ı Sânî Defterdârı ve Mu‘allem Asker Nâzırı olan Reşîd Mustafa Efendi tarafından tertîb-i ziyâfet ile da‘vet olunmak irâde buyurulduğuna binâ’en, işbu Saferü'l-hayrın on ikinci İsneyn günü' Sadrıa‘zam-ı &lt;ve&gt; bedr-i efham657 hazretleri ve Şeyhulislâm-ı ‘âlî-makâm658 cenâbları ve Kethudây-ı hazret-i659 Mehd-i ‘ulyâ Yûsuf Ağa ve Şıkk-ı Evvel ve kapu ricâli ve Râşid Efendi zikr olunan Levend Çifliği'ne varup, idâre-i kelâm ve tenâvül-i ta‘âmdan sonra tavr-ı cedîd üzere ta‘lîm olunan askerin evzâ‘-ı harbiyye ve etvâr-ı sınâ‘iyyelerine ve âlât-ı harb i‘mâliyçün tahsîs olunan mahalde nev-be-nev inşâ vü îcâd olunan edevât-ı seferiyyeye nigeh-endâz-ı temâşâ ve cünd-i mürettebin fâ‘idesi cümleye zâhir ü rûşenâ olup, himmet-i bî-gâyet-i hazret-i Şehriyârî'ye nazar ile bekây-ı eyyâm-ı câh ü saltanat ve irtikây-ı menâzil-i ‘ömr ü şevketleri du‘âlarıyla cümlesi dest-berdâşte-i Cenâb-ı kibriyâ  oldular. Sadrıa‘zam hazretleri tarafından lâzım gelanlere hila‘-i zâhire iksâ ve zâbitân ü neferâta vâfir nukûd i‘tâsından sonra cümleye ruhsat-ı insırâf ve birkaç gün sonra, kudât-ı asâkir ve İstanbul'dan ma‘zûl efendiler dahi istizyâf olunup, bu vaz‘-ı dil-bend ve bu tavr-ı ‘âlem-pesendi fî-akrebi'l-eyyâm cilve-ger-i mekmen-i intizâm eden Şehriyâr-ı vâlâ-makâm hazretlerinin du‘ây-ı devletlerin, zamîme-i a‘kâb-ı salât-ı subh u şâm eylediler. Çiflik-i mezbûrda olan neferât, sınıf-ı Bostâniyân'dan ma‘dûd olmak sebebi ile660 Bostâncı-başı dahi birkaç gün sonra zâbitân-ı Bostâniyân ile da‘vet ve itmâm-ı emr-i ziyâfet ‘akabinde ta‘lîm-nâme-yi hümâyûn cümle müvâcehesinde kırâ’at ve mefhûmu cümleye i‘lân u işâ‘at661 olundu. 
