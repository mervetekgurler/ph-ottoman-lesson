Terceme: es-Seyyid Feyzullah Efendi
Müşârun ileyh Dellâl-başı Kâtibi Seyyid Mustafa Efendi'nin mahdûmu olup, bin yüz otuz sekiz târihinde'' feyz-yâb-ı vücûd ve temyîz-i bûd ve ne-bûd hılâlinde Baş-muhâsebe Kalemi'ne duhûl ile az müddetde temyîz-i ziyân u sûd edüp, doksan altıda' Zimmet Halîfeliği'yle ser-firâz ve bir müddet Defterdâr  Kîsedârlığı'yla dahi mümtâz olup, Sadr-ı sâbık ‘izzet Paşa Darb-hâne Emîni iken, Darb-hâne Kitâbeti mûmâ ileyhde bulunmak münâsebeti ile isti‘dâd ü liyâkatini görüp, Sadr-ı vakt bulunan kayın-atası Halîl Paşa'ya zâtını ta‘rîf ve doksan yedi Muharrem'inde'4 Defterdârlık mansıb-ı celîli ile şânını taz‘îf etdirmiş idi. ihtilât u imtizâcı Sadr-ı vaktin muvâfık-ı mizâcı olduğundan,  kasd-ı takrîb ile doksan sekizde'5 câh-ı Riyâset'le taltîf ve ‘azlinden sonra Hazînedâr ‘Ali Paşa Sadâreti'nde dahi, Riyâset'de kalup, müstened-i kavî vü za‘îf olup, iki yüz târihinde'6 kevkeb-i ikbâli hâbıt ve mesned-i Riyâset'den sâkıt olmuşidi. Kara Mahmûd Paşa üzerine Cezâyirli Hasan Paşa'nın ta‘yîn olunmasını mukaddemâ tervîc ve esb-i me‘mûriyyetini tesrîc etmişiken, müşârun ileyhe bu sırr-ı mektûmu tarafdârları haber verüp, def‘ine ‘amel ve ekser ü ekall demeyüp, sarf-ı mâl ile sevk-ı bedel etdikden sonra, Sâhib-i tercemeye ‘adâvetin ızmâr ve Kâ’im-makâmlığı'nda ibtidâ Gelibolu'ya ve andan îstanköy'e nefy ile tekdîr ü ızrâr etmişidi. Mûmâ ileyhin ehibbâsı ıtlâkına ihtimâm ve teshîlen li'l-maslahati855 ibtidâ Bodrum'da binâ olunan Sefîne Nezâreti me’mûriyyetini iltizâm ve ol bâbda emr-i ‘âlî ısdâr ve tarafına tesyâr eyledikleri hılâlde Hasan Paşa'nın Mısır'a me’mûriyyeti vukü‘ bulup, mûmâ ileyhi ihânet yüzünden istıshâb ve Mısır'a vardıklarında ta‘yîn eylediği umûrda istikâmet ve re’y-i rezînini görüp, iltifât ü nevâzişiyle hâtırından def‘-i teşvîş ü inkılâb etmişidi.
Mısır gâyilesi ber-taraf olur olmaz sefer vukû‘ bulup, müşârun ileyhin Âsitâne'ye ‘avdetiyçün isti‘câl ve ol dahi emre imtisâl edüp,  mûmâ ileyhi ma‘an Âsitâne'ye îsâl ve o hılâlde Rûznâmçe-i Evvel mansıbı ile sefere me’mûr ve iki yüz iki Receb'inde0 Ordu-yi hümâyûn Edirne Sahrâsı'nda iken Çavuş-başılık ile mesrûr ve iki yüz üç Muharrem'inde tekrâr Re’îsülküttâb ve elli günden sonra Tevkı‘î ve ba‘dehû  Şıkk-ı Evvel Defterdârlığı'yla kâm-yâb olup, bu mansıbdan dahi çok geçmeden ma‘zûl ve Defter Emâneti'ne mevsûl ve iki yüz üç Ramazân'ında^ Sadrıa‘zam Kethudâlığı'yla bekâm ve Ruscuklu Hasan Paşa'nın idbârı mûmâ ileyhe sirâyet ile mazhar-ı gazab-ı Şehriyâr-ı enâm olup, Kıbrıs Cezîresi'ne tagrîb ve iki yüz altıda04 ‘afv ile tatrîb olunup, Âsitâne'ye vürûdunda yine Büyük Rûznâmecilik ile ferhân ve iki yüz sekizde05 Tuğrâ-nüvîs-i ahkâm-ı Dîvân ve iki yüz dokuzda06 bi'l-istîzân hacc-ı şerîfe revân olup, Mekke-i mükerreme'de vâki‘ Şeyh Mahmûd nâm Sahrâ'da kâr ü bâr-ı ‘âlem-i fânîden kat‘-ı emel ve lebbeyk-zen-i da‘vet-i ecel oldu.
Mûmâ ileyh hüsnü'l-hulk, cemîlü'l-etvâr ve küşâde-rûy ve şîrîn-güftâr, muharremâtdan müctenib ve evrâd u ezkâra müdâvemetle turuk-ı ‘aliyyeye müntesib olup, şi‘r ü inşâya mâyil ve sâde-rûlardan ancak temâşây-ı cemâle kâyil idi.
