‘Avdet-i Donanma-yi hümâyûn
Kapudân-ı deryâ Vezîr Hüseyin Paşa hazretleri bu sene-i ‘amîmetü'l-meymenede Akdeniz cânibine ‘azîmet irâdesiyle mersây-ı Tersâne-i ‘âmire'den fekk-i lenger-i ikâmet etmişidi. Bâd-ı şurta-i Samedânî ile Suda Lîmânı furza-i merâkib-i Sultânî oldukda, korsan ihtifâsı maznûn olan Küçük-çuka Adası'na bir kıt‘a kırlangıc ve Girid verâsında vâki‘ Gavdos Adası'na bir kıt‘a şehtiye ta‘yîn edüp, muvâfık-ı rûzgâr ile zikr olunan adaya tekarrüb eylediklerinde, şikâr-ı erbâb-ı ticâret içün âmâde bir kıt‘a Malta sefînesi müşâhede olunup, fi'l-hâl iki taraf cenge mübâşeret ve düşmen-i dîn tâb-âver-i mukâvemet olamayup, sefîneyi terk ile adaya firâr eyledikleri müşârun ileyh tarafına iş‘âr olundukda, firârîleri bi-eyyi-vechin kân ele getürmeleri bâbında İsfake [&lt;^l = Sphakia] Mütevellîsi'ne ve iş erlerine buyuruldular tahrîr ve mezbûrlar dahi sâ‘id-i gayreti teşmîr ile yirmi beş neferini tutup der-zencîr eyledikleri hâlde müşârun ileyh dahi o tarafa varup, ahz olunan kefereyi Donanma-yi hümâyûn'a taksîm ve mevsim-i deryâ fevt olduğundan ‘avdeti tasmîm edüp, işbu şehr-i
Rebî‘ulevvel'in dokuzuncu günü' mansûr u muzaffer, mersây-ı Tersâne-i ‘âmire'ye ilkay-ı lenger eyledi. 
