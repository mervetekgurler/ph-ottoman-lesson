Nakl-i hümâyûn
Mevsîm-i rebî‘ kudûmuyla hevâlarda güşâyiş ve ezhâr-ı behârda letâfet ü nümâyiş bedîdâr olup, verd-i mutarrây-ı gülşen-i Hılâfet ve gül-i ra‘nây-ı hadîka-i Saltanat olan Şehriyâr-ı Sürûşî-menzilet “Tenakkal fe-lezzâtü'l-hevâ bi't-tenakkul”* mefhûmuna işâretle ta‘ne-zen-i gavta-i Dımaşk ve Suğd-i861 Semerkand ve reşk-endâz-ı hıyâbân-zâr-ı Sıfâhân ve Nihâvend olan Top-kapu'ya nakl-i hümâyûn buyurmuşlar idi. Mahall-i mezkûrda862 bir müddet ârâm u huzûr ve istimâ‘-i elhân-ı bülbülân ve temâşây-ı ezâhîr-i muhtelifü'l-elvân ile kesb-i safâ vü hubûr ‘akabinde nîm-nakl ile Beşiktaş Serâyı'na dahi meyl ü iltifâtları zuhûr edüp, bir

◊ 9 Rebî‘ulevvel 1210 = 23 Eylül 1795 Çarşamba.
mâh kadar serây-ı mezkûrda863 dahi ikamet ve yine Top-kapu'ya devlet ü şevketle ‘avdet buyurdular.
