Tevcîhât-ı ‘ilmiyye
Sâbıka Üsküdar Kadısı Bekir Ağa-zâde, kıdem-i ihtisâs bedeli bir nev‘ ikrâm mahalli olduğuna binâ’en, on senesi Rebî‘ulâhır'ı gurresinden^ i‘tibâr ile Edirne Pâyesi hakkında erzânî ve Yenişehir Kadısı Kevâkibî-zâde ‘Abdülbâkî Efendi'nin kevkeb-i hayâtı üfûl866 ile târik-i ‘âlem-i fânî olup, kesret-i düyûnu hasebiyle altı mâh medd verildikden sonra, Ramazân-ı şerîf gun'esinden ' zabt etmek üzere kazâ’-i mezkûr ile ‘Uşşâkî İbrâhîm Efendi hâyiz-i rehîne-i şâd-mânî kılınup, mevâlî-yi Devriyye'den sâbıka Filibe Kadısı Mehmed Es‘ad Efendi hakkında vukü‘u nâdir bir keyfiyyet zâhir olup, Bilâd-ı Erba‘a'ya mûsıl olmak867 üzere kazây-ı Âmid ile nakd-i emeli râyic ve mukaddimât-ı sa‘y ü ‘ameli müntic-i husûl-i havâyic oldu.
