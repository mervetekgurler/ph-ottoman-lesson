Sadr-ı Anadolu-şüden Mehmed ‘Ârif Efendi ve ba‘zı tevcîhât-ı ‘ilmiyye
Anadolu Kadı‘askeri olan Samanî-zâde Hulûsî ‘Ali* Efendi müddet-i ‘örfiyyesin tekmîl ve sâbıkâ İstanbul Kadısı olup, Anadolu Pâyesi olan ‘Atâ’ullah Efendi-zâde Mehmed ‘Ârif Efendi, Anadolu Sadâreti'n bi'l-istihkâk tahsîl edüp, Mekke-i mükerreme Kazâsı'yla Nakıb-zâde es-Seyyid Ahmed Efendi terhîb ve Medîne-i münevvere  Kazâsı'yla ‘Abdurrahmân Efendi tatyîb olunup, Kevâkibî-zâde es-Seyyid Mustafa Râcih Efendi Pâye-i Mekke-i şerîfe ile akrânına tercih ve Üsküdar Mevleviyyeti, Şerîf-zâde hafidi es-Seyyid Mustafa Efendi'nin ismine tashîh olundu.
