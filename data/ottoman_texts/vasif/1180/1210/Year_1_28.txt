Himmet-kerden-i Pâdişâh-ı me‘âlî-penâh be-‘amel-i bârût-ı siyâh
Ma‘lûm ola ki, Hakk sübhânehû ve Te„âlâ  hazretleri tabâyi‘-i hayvâniyyeyi halk u terkîb edüp, iktidâr u kuvveti mahlûkât beyninde taksîm eyledikde, behâyim ü hayvânât kısmına insândan ziyâde kuvvet-i bedeniyye ve salâbet-i cismiyye verüp ve ‘an-asl hılkat-i hayvâniyyede birbirlerine cevr ü ‘udvân umûr-ı tab‘iyyeden olduğu içün hazret-i Hakîm-i mutlak celle şânuhû her cins hayvâna âhardan tevâsul eden zarar u ‘udvânı def‘ eyleyecek âlât-ı harb mesâbesinde bir uzv-ı mahsûs ihsân eyledi. Ve hayvânâta verilan kuvvet-i cismiyye ve cevârih-i bedeniyyeye bedel nev‘-i insâna idrâk-ı ‘akliyye ve kuvvet-i fikriyye verüp, netîce-i feyz-i kemâliyye-i cenbeyn olan iki el ihsân eyledi. Zîrâ yedeyn kuvvet-i fikriyye ve sanâyi‘-i ‘akliyye istihdâmıyla tahsîl-i gıdâ vü libâs ve meskende lâzım olan âlât ve mühimmâtı yapmağa ve hayvânâtda def‘-i mazarrât içün halk olunan cevârih emsâli âlât ve esliha peydâ etmeğe kadirdir. Câlînûs, Kitâb-ı Menâfi ‘-i A ^â'da* tafsîl etdiği üzere meselâ hayvânâtda darb u men‘ içün mahlûk-ı kurûna bedel mızrâk ve harbe ve kat‘ u cerh içün mahlûk-ı dendân-ı tîz  u nâhuna bedel, tîğ ve hançer ve bıçak envâ‘ını ve cülûd-ı câsiye ve zurûf-ı yâbiseye bedel tehaffuz içün zırh ve kalkan ve miğfer ve dahi bunlara benzer envâ‘-i sibâ‘ cevârihine mu‘âdil ve menâfi‘ine mûsıl âlât-ı mütenevvi‘a peydâ eylemek kabildir. Hattâ kudemây-ı müverrihîn, Yafes bin Nûh ‘aleyhi's-selâm'[ın] âlât-ı harbi cevârih-i hayvânâtdan istinbât u istihrâc eylediğini tahrîr etmişlerdir. Zemân-ı Yafes'den bârût-ı siyâh  zuhûruna dek erbâb-ı necdet ü şecâ‘at o makule âlâtı ve refte refte îcâd olunan eslihayı isti‘mâl ile a‘dâlarının mazarratlarını def‘ edüp, miyânelerinde dilîr ü şecî‘ kimseler zuhûr edüp, hattâ şüc‘ân-ı ‘Arab'dan ba‘zıları cengde bin ere mu‘âdil tutulduğu târihlerde mastûrdur. Vaktâ ki felâsifeden biri sâl-i hicretin kırkıncı senesi îskenderiyye'de gühercilede olan hâsiyyet-i nâriyyeye kadh-i zinâddan887 ceste şerâre ile888 vâkıf oldu. Eczây-ı sâyire ile ihtilâtında kuvvet mülâhaza edüp, mücânisi olan fahm ve kükürd eczâlarını mezc ve îkad eyledikde, ân-ı gayr-i münkasemde cevv-i semâya su‘ûdunu müşâhede edüp, üslûb-i âhar ile fi‘lini ve mukabilinde bulunan heykele te’sîr ve tecâvüzünü tahkik içün hâk u âb ile âmîhte mahrûtiyyü'ş-şekl bir zarf yapup, eczây-ı mezkûreyi cevfine imlâ ve âteş eyledikde, fi‘lini icrâ ve cevfini ihlâ eyledi. Lâkin zarf-ı mezkûr tefettüt kabûl eder eczây-ı889 türâbiyyeden olup, şiddet-i baruta tâb-âver olmayacağını bi't-tecribe teferrüs ile ahşâbdan masnû‘ zurûfda tecribe vü imtihân edüp, sevret-i nâr ile müsta‘idd-i ihtirâk olan ahşâbın mahzûrunu dahi tahkik ve piştov şeklinde bir kıt‘a âhen-i hâmî tecvîf ve terkik edüp, imlâ ve remy  eyledikde, garaza vusûl ile gayet kemâlât-ı sınâ‘iyyesi husûl bulup, fi'l-hâl Kostantıniyye'ye gelüp, hemcinsi olan şeyâtîn-i inse barutu ta‘lîm ve giderek telâhuk-ı efkâr ile hafîf ve rahv-ı ma‘denden ve me‘âdin-i musammate ve sulbeden mürekkeb tüfeng ve top ve hâven  misillü zurûf-ı câfiyyeyi îcâd ve tersîm eylediklerinden başka, me‘adin-i seb‘anın ehassı olan üsrübden dâne-i tüfeng ve mermer ve âhenden gülle ve eczây-ı meşhûreden masnû‘ humbara ve sâyir hark ve cerha sebeb âlât-ı nâriyye ihtirâ‘ıyla âteş-efşânlık ve bu san‘ata henûz zafer bulmayan devletlere perîşânlık îrâsına ve nüfûs-ı beşeriyyede merkûz cevher-i merdânegî ve şeca‘atin ednâ sebeb ile izmihlâline ‘illet oldular. Zîrâ Efrenc tâyifesinde bi't-tab‘ âsâr-ı şecâ‘at ma‘dûm olup, sebât ü cesâret-i garîziyyeleri ma‘lûm olan ehl-i îslâm ile mukabeleten mukavemetleri mümkin olmadığından, müddet-i medîdeden berü bilâ-tekarrüb bir nev‘ galebe esbâbını fikr ü tehayyül ederler iken, feylesof-i dâllin tesâdüf vechiyle890 ihtirâ‘ eylediği baruta müteferri‘ olan suver-i sınâ‘iyye te‘ayyün edüp, mekân-ı ba‘îdden fi‘l-i ‘âcil ve savt-ı hâyil ile sevret-i şecâ‘ati zâyil eder oldular. Bu esbâb ile ‘amel-i barut her devletde müstefîz ve şâyi‘ olup, Devlet-i ‘aliyye'de dahi i‘mâline zarûret ilcâ edüp, Âsitâne ve Selânik ve Gelibolu'da mahsûs kâr-hâneler binâ ve üstâdlar peydâ kılınup, mesârıfât ve ‘ummâl tertîbi ile gayet-i san‘ata vusûl müyesser olmadıysa dahi, def‘-i sâyil hâletleri hâsıl olmuşidi. Ancak temâdî-yi vakt-i hazar ve vukû‘-ı fâsıla-i sefer takrîbi ile bu tertîbe bile halel ‘ârız olup, şöyle ki, kâr-hânelerin idâresiyçün tertîb olunan emvâl  müte‘azzirü'l-husûl olan mahallerden havâle olunduğundan gayri, te‘ayyüşe medâr olmak içün her sâl za‘îfü'l-hâl birer âdeme  ber-vech-i mansıb tevcîh olunup, vaktiyle tertîbâta dest-res olamadıklarından ve bir sene geçinmek fikrinde olduklarından ber-vefk-ı me‘mûl garaza vusûl mümkin olmayup, redâ‘eti zâhir bir mikdâr barut husûle gelüp, ol dahi hîn-i isti‘mâlde nısf menzile resîde olmaz idi. Hattâ bu hâle nazar ile zemân-ı karîbde vukû‘ bulan esfâr takrîbi ile düvel-i sâyireden girân-behâ ile barut iştirâ olunup, mess-i hâcet ve iktizây-ı zarûretle Devlet-i ‘aliyye mesârıf-ı kesîreye mübtelâ ve ashâb-ı ihtikâr cevdet-i san‘at ile mâlik-i mâl-ı bî-intihâ oldu. Binâ-berîn Şehriyâr-ı Îskender-temkîn dâme fî hıfzı'l-Meliki'l-Mu„în* hazretleri a‘zam-ı esbâb-ı nizâl ü tırâd ve elzem-i mehâmm-ı gazv ü cihâd olan bârût-ı siyâhın Devlet-i ‘aliyye'lerinde red[â]‘et üzere i‘mâl olunmasını revâ görmeyüp, keyfiyyet ü kemmiyyeti Felemenk ve Îngiliz barutuna mu‘âdil olmak üzere lâzım gelan esbâb-ı külliyyenin istihsâliyçün hatt-ı kat‘iyyü'l-müfâd-ı Husrevâne'leri şeref-rîz-i sudûr oldukda, erkân-ı devlet cem‘iyyet ü meşveret edüp, bu bâbda müstemirrü'z-zuhûr olan rehâvet ve kusûr sebeblerini def‘ eylediklerinden gayri, fîmâ-ba‘d barut-hânelere san‘atlarında hazâkatları ma‘lûm üstâdlar celb ve takdîm olunup, mesârıfâtı nakden teslîm ve e‘âzim-i ricâl-i Devlet-i ‘aliyye'den sâdık ve müstakim bir zât Nâzır nasb olunup, masrafına medâr olmak içün ondalık nâmında me‘âş tertîb ü tanzîm ve bu sûretle891 müceddeden i‘mâl olunan barutun gayet-i sınâ‘iyyesi tecribe olunup, Îngiliz ve Felemenk barutuna müşâkelet husûlünde senede beşer bin kantâr i‘mâl olunması  şurûtuyla  Devlet-i ‘aliyye'de Tevki‘î olan ‘Ali Râyik Efendi Nâzır-ı müstakill olmuşidi. Bidâyet-i emr cihetiyle eştât-ı me‘mûriyyetini kuvve-i mütehayyilesi istî‘âb etmeyüp, karîhasına cümûd ve tabî‘atına vehn ü humûd ‘ârız olduğu bir müddetden sonra mahsûs u meşhûd olmağla, Nezâret'den ma‘zûl ü mehcûr ve Rûznâmçe-i Evvel bulunan Şerîf Mehmed Efendi, bu hatb-ı cesîme şurût-ı mukarreresiyle me‘mûr olup, fi'l-hâl ‘amel-i barutda mehâretleri mücerreb olanları isticlâb ile çarhına nizâm ve iki sene zarfında me‘mûriyyetine hıtâm verüp, himmet-i kûh-efgen-i Şâhâne ile Felemenk ve Îngiliz barutuna fâyik ve beyne'd-düvel i‘tinâya lâyık barut i‘mâli husûle geldikden gayri, Îstanbul Barut-hânesi nazardan sukût ile müşrif-i harâb ve ‘adem-i ta‘mîr ile erkân-ı binâsı resîde-i hayyiz-i tezelzül ü inkılâb olmuşidi.
Mahall-i mezkûr vech-i lâyıkı üzere ta‘mîr olunup, müceddeden bir câmi‘-i şerîf binâ ve ba‘zı büyût izâfesiyle ihyâ ve Barut-hâne-i mezkûrede ‘an-asl i‘mâl olunan barut açıkda tecfîf olunup, bu cihetle âmîhte-i seng-rîze ve hâk ve ba‘zan nüzûl-i emtâr ile nem-nâk olduğu

— ^«/ı 4U/1 il^ j ^ıs = O, dâima Melikü'l-Mu‘în'in [Allah c.c.] koruması altıda olsun” anlamına gelen Arapça bir dua cümlesidir.
hâlde zurûfa imlâ olunarak, cevher-i baruta fesâd tareyânı idrâk olunup, derhâl i‘mâl-i kuvve-i fikr ü hayâl ve maslahat-ı tecfîf içün âyîne-câmlar ile mesdûdü'l-cevânib bir sergi ihtirâ‘ olunup, bu vesîle ile fesâd-ı mezkûr ferr ve nühüfte-i zevâl olduğundan başka, müceddeden bir çarh i‘mâl ve Felemenk ve Ingiliz barutlarında zâhir olan cilâ istihsâl olunduğu ve serhadlerde zemân-ı ba‘îdden berü kesb-i rutûbet ile ‘amelden kalmış barutun ıslâhıyçün  dahi, zikr olunan Istanbul Barut-hânesi'nde bir mahall-i mahsûs binâ olunup, mübâşeret-i kâr-şinâsân ile o makûle  kil ve hâke müşâbih barutun güherçilesi alınmak san‘atı te‘allüm ile fi‘le çıkup, hattâ Eğriboz Kal‘ası'nda tahte'l-arz küffârdan kalmış altı yüz kantâr barut bulunup, tekâdüm-i zemân ile eczây-ı892 türâbiyye şekline girmiş iken, ba‘de'n-nakl iki yüz kantâr güherçilesi ihrâc olunduğu tecribe olunup, mesârıf ve nakliyyesi sâyir mahallerden isticlâb olunan güherçile mesârıfının rub‘u mikdâriyle husûl-yâb olması ve bu cihetlerle barut mâddesine olan himmet ve i‘lâ‘-i kelimetullâh irâdesiyle sâyir mühimmât-ı cihâdiyyeye sa‘y ü gayret zât-ı mekârim-âyât-ı Husrevâne'ye muhtass mevhibe-i cenâb-ı Bârî ve ‘atıyye-i hazret-i Kird-gârî olduğunda iştibâh yokdur.
Barut-hâne itmâmında rûh-ı ‘âlem ve sebeb-i bekay-ı nev‘-i benî âdem olan Pâdişâh-ı Iskender-haşem, tahrîk-i kadem-i sa‘âdet-tev‘em ile mahall-i mezkûru hem-sâye-i Bâğ-ı Irem* buyurup, ehl-i Islâm'dan olan ‘ummâl u sunnâ‘ı ‘atâyâ vü in‘âmât ile hurrem ü dil-şâd ve re‘âyâdan olanları mu‘âfiyet-i cizye ile ber-murâd eyledi. Ve hayvânât ile idâre olunan çarhda mehzûl ü semîn vücûdundan ‘âle't-tesâvî meşy ü hareket mümkin olmayup, şiddet-i âb ile idârede tesâvî ve tefâzul-i mahsûs olduğundan, Küçük-çekmece kurbünde “Âzâdlu” nâm karyede âsiyâb idâresine vâfî mâ‘-ı cârî bulunup, Istanbul Barut-hânesi gibi mahall-i merkûmda bir Barut-hâne îcâd ve çarhları idâre içün bir havz-ı kebîr bünyâd olunup, bu iki Barut-hâne'den senevî zâ‘id893 ez-me‘mûl a‘lâ barut husûl bulduğu ittifâk-kerde-i erbâb-ı ‘ukûldur.
