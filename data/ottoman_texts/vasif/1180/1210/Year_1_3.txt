Vak‘a-i ‘Osmân Hasekî
Merkum, bir zemândan berü Gülefçe837 ve Yeni-bâzâr semtlerinde ikâmet ve ba‘zı iltizâmât ile tahsîl-i refâhiyyet edüp, seferler zuhûrunda Ordu-yi hümâyûn'a asker ve zahîre ile hıdmet ve o etrâfın eşkıyâsını zabt ile haylîce kesb-i te‘ayyün ü şöhret etmişidi. Şumnu'da Çavuş-oğlu ve Hirazgrad'da Hacı ‘Ömer-oğlu ve Bâzârcık'da Sırıklı-oğlu, merkumun bu hâline hased ve def‘-i mezâhim sûretinde def‘ine mukayyed ve her tarafdan şâkîler peydâ ve sû‘-i sanî‘ u hareketi mesâmi‘-i evliyây-ı devlete ilkâ olunup, teftîş-i mâdde zımnında Kapucu-başı İsmâ‘îl Ağa ta‘yîn ve te‘lîf-i tarafeyn telkın olunmuşidi. Mûmâ ileyh def‘-i münâferete muvaffak olmadığından fazla, mugâlata-i muhâlifîne firîfte ve va‘d-i mechûlü'l-incâza şîfte olup, müstahakk-ı i‘dâm olduğunu i‘lâm etmekle,  nefîr-i ‘âmm sûretinde üzerine varılacağını merkum idrâk ile Âsitâne-i sa‘âdet'e mâlîde-rû ve ocağına ilticâ edüp, tahlîs-ı nefsi içün çâre-cû olmuşidi. A‘yânlık sebebi ile merkum bi'l-külliyye rızây-ı devleti isticlâb edemediğinden o havâlîye dâyir ba‘zı umûrda vuku‘ bulan terâhî vü ‘inâd merkuma ‘azv ü isnâd olunarak hakkında gayz-ı devlet muzmer ve işbu Muharrem'in altıncı gicesi ◊ ser-
* Nüshalarda —‘Samanî-zâde ‘Ali Hulûsî Efendi” şeklinde kaydedilen bu zatın gerçekte adı Samanî-zâde ‘Ömer Hulûsî Efendi'dir. Zira hem Vâsıf Efendi, Hulûsî Efendi ile ilgili konuları ele aldığı ileriki başlıklar altında (Rumeli Kazaskeri olması, Şeyhulislâm olması, azledilmesi vs...) hem de Nûrî Efendi, ele aldığı konu başlığı altında bu zâtı —‘Ömer Hulûsî Efendi” (bk. Nûrî, Târîh, Süleymaniye Kütüphanesi, Âşir Efendi, nr. 239, vr. ) şeklinde kaydetmiştir. Burada bir istinsâh hatâsı olabileceği gibi, Vâsıf'ın dikkatinden kaçan bir yazım yanlışlığı olması kuvvetle muhtemeldir.
dâde-i hükm-i kazâ vü kader olup, zabt-ı muhallefâtına mûmâ ileyh Îsmâ‘îl Ağa ve zimemâtı tahsiline Haffâf-zâde Ahmed Ağa me’mûr ve ol bâbda emr-i ‘âlî şeref-sudûr oldu.
