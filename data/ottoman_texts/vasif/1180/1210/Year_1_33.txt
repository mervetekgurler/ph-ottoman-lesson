‘Azl ü nasb-ı Kethudây-ı hazret-i Sadâret-penâhî
Sadrıa‘zam Kethudâsı olan Birrî ‘Abdullah Efendi'nin hıdmeti gayr-i meşkûr ve hırs u tama‘a dâyir evzâ‘ı, taraf-ı Sadru's-sudûr'dan ‘arz-ı huzûr-ı lâmi‘ü'n-nûr kılınup, ‘azline müsâ‘ade ve âharın nasbı irâde olunduğuna binâ’en, işbu Cumâdelûlâ'nın899 yirmi sekizinci Pençşenbih günü'' Kethudâlık câh-ı refî‘inden ma‘zûl ü mehcûr olup, Rûznâmçe-i Evvel bulunan Mehmed Şerîf Efendi'nin mehâsin-i haslet ve ehâsin-i hıdmeti icmâl ü tafsîl ve hakkında ruhsat-ı Cihân-bânî tahsîl olunup, yevm-i mezkûrda Kethudâlık cah-ı refî‘iyle münbasit ü mürtâh ve münhall olan Büyük Rûznâme ile Firdevsî Mehmed Emîn Efendi ser-germ-i rahîk-i900 ifrâh oldu.
' 13 Cumâdelâhır 1210 = 25 Aralık 1795 Cuma.
