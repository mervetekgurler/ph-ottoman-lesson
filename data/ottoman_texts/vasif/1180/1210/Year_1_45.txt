Tevcîh-i Livây-ı Beyşehri ve ihrâc-ı Surre-i hümâyûn ve ihsân-ı pâyehâ be-mevâlî
 Mar‘aş Sancağı, Mîr-i mîrân Dervîş Hasan Paşa'ya tevcîh olunduğuna binâ’en, Mutasarrıf olduğu Beyşehri Sancağı münhall ve sâbıka Resmo Mutasarrıfı Mahmûd Paşa, livâ’-i mezkûr ile makzıyyü'l-emel olup, mâh-ı mezkûrun on ikinci günü' Haremeyn-i şerîfeyn'e irsâli mu‘tâd olan Surre-i hümâyûn dahi Emîni olan Yûsuf Paşa Kapu Kethudâsı Mehmed Emîn Ağa'ya teslîm ve çekdiriye vaz‘ ve Üsküdar'a imrâr ile resm-i alay icrâ vü tetmîm olundu.
İmâm-ı Sânî-yi hazret-i Cihân-bânî Hâfız Ahmed Efendi iki yüz on senesi Rebî‘ulevvel'inden^ i‘tibâr ile Edirne Pâyesi'ne nâyil ve Nakıb-zâde Mehmed Emîn Efendi iki yüz on bir senesi Ramazânı gurresinden^ zabt eylemek üzere bi'l-fi‘l Yenişehir-i fenâr Mevleviyyeti'ne vâsıl oldu.
