{d A- h İM \ \o\CHavâdis-i İran
Hıtta-i İran'da müteferrid olan Mehmed Hân'ın il ve re‘âyâ mütâlebesi zımnında Kars Muhâfızı'na mukaddemâ ba‘s eylediği tahrîrâtına, Erzurum Vâlîsi Vezîr Ziyâ Yûsuf Paşa hazretlerinin istısvâbıyla Kars Muhâfızı'ndan yazılan cevâb, hevâsına muvâfık olmayup, tekrâr âdemler irsâl ve Revân Hân'ını bu mâddeye terhîs eyleyüp, meb‘ûsunun Kars'da iskâtı mümkin olmadığından, Erzurum Vâlîsi tarafına ‘azîmet etmek talebinde olduğundan, Erzurum'a îsâl olunmuşidi. Mukaddemâ Devlet-i ‘aliyye tarafından müşârun ileyhe ifâde olunan usûle tatbîkan i‘tây-i cevâb ile i‘âde olunacağları994 ve Erekli Hân'ın iltimâsına mebnî Rûsiyyelü tarafından asker vürûdu mütevâtir olduğundan mâ‘adâ, tîz elden beş bin kadar asker ve yüz kadar top gönderilüp, verâdan külliyyetlü asker geleceğini ve Timur-kapu'dan ‘ubûr içün Saltanat-ı seniyye'den me‘zûn olarak Ağa Mehmed Hân üzerine ‘azîmet havâdisi miyânelerinde cereyân eylediğini Tiflîs cânibine irsâl olunan  câsûs takrîr etmekle, “Mehmed Hân isticlâbı mı olunur ve yâhûd Rûsiyyelü'ye mümâşâtı mı olunur?” ahad-i emreynin tercîh olunması ve Kars Muhâfızı'nın tahrîrâtında Mehmed Hân evvel-behârda Revân kurbünde vâki‘ “Gökçe-depe” nâm mahalle vürûd ile hudûd-ı Hâkâniyye'ye tecâvüz eyleyeceği mezkûr olmağla, hudûs-i gayileden995 mukaddem Sivas ve Mar‘aş eyâletlerinin Sahrây-ı Erzurum'da bulunmaları evâmiri, taraf-ı müşârun ileyhden irsâl ve te‘kîden li'l-hâl Âsitâne'den isti‘câl olunması husûsları tafsîl ü icmâl olunduğundan gayri, Anapa Muhâfızı Vezîr Seyyid Mustafa Paşa tarafından vürûd eden tahrîrâtda Anapa havâlîsi re‘s-i hudûd ve sükkânı Dağıstan'a kadar memdûd olmağla, Dağıstan Hâkimi ‘amm-i Hân'ın Mehmed Hân tarafından isticlâbı irâde ve bu kazıyyeye mebnî der-dest olan ‘Arabiyyü'l-‘ibâre havâdis mektûbu Âsitâne'ye firistâde olunduğu ve havâlî-yi Dağıstan'dan istirâk olunan ahbâra nazaran Kabarta etrâfında mütemekkin kabâyilden ve Dağıstan nevâhîsinden ba‘zı kimseler ref‘-i râyet-i muvâfakat ile Ağa Mehmed Hân tarafına temâyül ve ba‘zıları gayet-i emre tevâsul içün mütereddid-i beyne'l-emreyn oldukları ve bu esbâb ile Rûsiyye askeri Kızlar Kal‘ası semtine ‘azîmet ile o taraflara istihkâm verüp, hattâ Kabarta ehâlîsinden üç bin süvârî taleb eyledikde, ehâlî imtinâ‘ ve “Kangı taraf mağlûb olursa, o tarafı târâc ederiz” cevâbları dahi istimâ‘ olunduğu ve Hân-ı mûmâ ileyhin Kızlar Kal‘ası'na vürûdu tehakkuk eyler ise, Kabarta halkı Hân'a tâbi‘ ve sınur muhâfazasıyla tekayyüd eden Çerâkise ve Abaza halkı Kuban'ı güzer ve Rûsiyyelü'ye zarar eyleyecekleri şâyi‘ ve akvâm-ı merkümenin bu‘d-i mesâfe takrîbi ile def‘-i tesallutları996 emr-i ‘asîr ve ne gûne irâde  te‘alluk eyler ise, behârdan evvel ifâde olunması  müşârun ileyh tarafından tahrîr ve lede'l-‘arzi ve'l-istîzân mevâdd-ı mezkûre ba‘zı havâss ile meşveret olunup, Devlet-i ‘aliyye'nin bu mâddede maksadı İranîyân'ın hıfz-ı mu‘âhedesi ve Mehmed Hân ile hüsn-i vifâk bulunup, Rûsiyyelü ile olan silm ü musâfâta dahi tegayyür gelmamesi olup, iltizâm-ı ahad-i tarafeyn997, devlete semm-i nâkı‘ ve bî-taraflık her hâlde müfîd ü nâfi‘ olup, binâ-berîn Hân'ın taleb eylediği re‘âyâ fi'l-asl hoş-nişîn olup, bundan evvel bi'l-istîzân hudûd-ı devlete dâhil olmuşlar idi.
Ba‘de't-te‘mîn i‘âdesiyle ref-i kıl u kal ve Erzurum tarafına asker irsâli Hân'a mûris-i ihtimâl olup, bir veçhile ser-rişte verilmeyerek ta‘mîr-i kılâ‘ behânesiyle o tarafdan mârru'z-zikr eyâletlere isti‘câl olunmak istısvâb olunduğu, müşârun ileyh hazretleri tarafına cânib-i Sadâret2-penâhî'den tahrîr ve Anapa Muhâfızı'na hudûd-ı Devlet-i ‘aliyye'de mütemekkin kabâyil ve akvâmın kemâ-kân zabt u rabtlarına ve münâfî-yi ‘uhûd bir hâl vuku‘ bulmamasına ihtimâm eylemesi ifâde vü tezkîr olundu.
