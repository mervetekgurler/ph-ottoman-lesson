İhrâc-ı mevâcib
Îşbu Muharremü'l-harâmın on sekizinci Salı günü^^ tertib olunan Divân-ı şâmihu'l-erkân'da kapu-kullarının bir kıst mevâcibleri ihrâc ü tevzi‘ ve Pençşenbih günü^ Bâb-ı ‘âli'de devr vâki‘ olup, teşrifât-ı hümâyûn ile kadr ü şân-ı Âsâfi terfi‘ olundu.
‘Azl-i Muhâfız-ı Vidin
Vezir Mehmed Paşa dûdmân-ı Bektâşiyye'den neş‘et ve yoluyla kesb-i rütbe-i Vezâret etmiş olduğundan, bundan akdem müşârun ileyhe Vidin Muhâfızlığı tevcih ve istihsâl-i esbâb-ı nizâm eylemesi emr ü tenbih olunmuşidi. Îhtilâl-i serhadd yevmen-fe-yevmen müştedd ve ‘aczi sebebi ile ebvâb-ı nizâm münsedd  olup, ‘azli karâr-gir ve Keşan'da mukim Gürcü ‘Osmân Paşa'nın cesâreti tezkir olunarak ibkay-ı Vezâret'i husûl-pezir olup, şehr-i mezkûrun yirmi beşinci günü'1 Niğbolu Sancağı ilhâkıyla Vidin muhâfazasına me’mûr ve bir ân akdem vusûlü bâbında ısdâr-ı menşûr kılındı.
