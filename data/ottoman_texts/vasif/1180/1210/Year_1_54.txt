Nizâm-yâften-i kat‘-ı hudûd-ı BoO
Nemçe Musâlahası ‘akabinde her tarafdan kat‘-ı hudûd olunup, Bosna hudûdu İzmolnac [çUlj-jl = Smolijanac] Dağı'nda ve mebde‘-i nokta ve mesâha vü mîlde vâki‘ mu‘âraza sebebleriyle kat‘ olunamayup, muhaddidlerin meksi üç sene mümtedd ve Âsitâne-i sa‘âdet'de mecâlis-i ‘adîde in‘ikadıyla Nemçelü'yü ilzâm mümkin olmayup, tahsîl-i menâfi‘ kasdıyla ru‘ûnetleri müştedd olmuşidi. Harîta-i ma‘mûlün-bihâda mu‘ayyen olan erâzî ba‘de't-tahdîdi1005 ve'l-mesâha mikyâs-ı harîta1006 üzere Nemçelü'ye metrûk erâzî yirmi dört mîlden ne mikdâr noksân zuhûr eyler ise, bedeline sâyir mahalden ta‘vîzan erâzî terk olunmak iddi‘âlarında ısrârları takrîbi ile ‘ahden Devlet-i ‘aliyye'ye  reddi lâzım gelan Dubica ve Gradişka ve Novi kal‘aları yedlerinde kalup, bilâhare devlet me‘mûrları gâh ‘unf ve gâh lutf vâdîlerini ihtiyâr ile mesfûrları ilzâm ve maslahatı ber-vefk-ı merâm karîn-i hıtâm eylediler. Tafsîli bu ki, evvelki sene tarafeyn me‘mûrları ittifâkıyla Dostorlik  Kal‘ası'nın garbî-yi şimâlî tarafında vâki‘ Ecin Botog'ın Nehr-i Korana'ya munsab olduğu mahalle vaz‘ olunmuş olan ‘alâyimden nehr-i mezbûrun vasatı hadd-i fâsıl i‘tibârıyla Dizernik [^jjjJ = Dreznik] palangasından —Gavranic Brod” dimekle ma‘rûf mahalle dek gidilüp, mahall-i mezkûr mahrec i‘tibâr olunup, nehr-i mezkûrun sâhil-i yemînine bir ‘alâmet ve andan hatt-ı müstakim ile “Pâs” nâm depe eteğine gidilüp, tasarruf-ı Devlet-i ‘aliyye'de olan İzacık Kal‘ası ehâlîsinin kemâl-i istirâhatı içün Nemçelü tarafından te‘ahhüd olunduğu vech üzere zikr olunan depede kat‘â çardak ve sâyir ebniye ihdâs olunmayarak vaz‘ olunacak sâdece ‘alâmet dahi kal‘a-i mezbûreden dokuz yüz tevâz* mikdârı mesâfe ba‘îd tutulmak ve andan İdeyşâ Brod1007 nâm bâyıra doğru gidilüp, ol havâlîde vâki‘ cibâlin şarki etekleriyle Kolikot [ijâ ^Jjâ = Klokot] kaynağına dek varılup, orada bir ‘alâmet ve andan yine ol havâlîde vâki‘ cibâlin şarki etekleriyle Zevale [^bj = Zavalje] Kal‘ası'na dek varılup, kal‘a-i mezbûre hedm birle sâdece bir ‘alâmete tagyîr olunmak ve andan “Labâz” nâm çiftlik, mevcûd olan yüksek dağın şark1008 tarafında vâki‘ eteğine bir ‘alâmet ve andan Dostorviçe-i ‘atîk [ J^ ^ju^1009 = Ostrovitz] Kal‘ası'nın taraf-ı cenûbunda nîm sâ‘at mesâfeye bir ‘alâmet ve andan Nehr-i Una  üzerinde vâki‘ Vakıf Kal‘ası'ndan bir sâ‘at yukarı Nehr-i Una'nın sâhil-i yesârıyla gidilüp bir ‘alâmet ve nehr-i mezbûrun sâhil-i yesârı hadd-i fâsıl olarak menba‘-i garbîsine doğru gidilüp bir ‘alâmet ve andan yüksek dağların arasından en doğru yoldan hudûd-ı selâseye varılup, mahall-i mezbûra bir ‘alâmet vaz‘ u nasb ile tahdîd-i1009 hudûd ve temyîz-i sügûr olunmak ve bu ‘alâmetlerin dahi aralarına vaz‘-ı ‘alâyim olunup, cihât  ve evsâfıyla mufassal hudud-nâme tahrîriyle mübâdele-i senedât olunmak ve Nehr-i Korana'nın vasatı beyne'd-devleteyn hadd-i fâsıl i‘tibâr olunduğuna binâ‘en, fevâyidi ber-vech-i müsâvât tarafeyne ‘âyid olup, saky-i mevâşî ve erâzî olunup, ahad-i tarafeynden te‘addî vü tecâvüz vukû‘ bulmayup, Nemçelü yakasında vâki‘ ormanlardan nehren sallar tenzîl ve imrâr olundukça, Bosna cânibinden ‘adem-i mümâna‘at ve lede'l-lüzûm seddler inşâsı lâzım gelür ise, terâzî-i tarafeyn ile câyiz olmak üzere bu tarafda nizâm verilüp, sûret-i nizâm Bosna Vâlîsi Vezîr Hüsâmeddîn Paşa ve ‘Îsmetî İsmâ‘îl Efendi ve Kapucu-başı Hüseyin Ağa ve Mühendis ‘Abdurrahmân Efendi taraflarına ısdârı lâzım gelan evâmir-i ‘aliyye ile irsâl olunup, vusûlünde mâddeyi sûrete tatbîk ve irâde-i devlete tevfîk ile kat‘-ı hudûd ve vaz‘-ı ‘alâyim ve mübâdele-i senedât ile Devlet-i ‘aliyye me’mûrları işbu Ramazânü'l-mübârekde^ Âsitâne-i sa‘âdet'e vürûd eylediler1010. Bu makûle hıdemât-ı Devlet-i ‘aliyye'de bulunanların emekleri hebâ olmak revâ görülmeyüp, işbu tevcîhâtda ‘Îsmetî Efendi'ye Büyük Rûznâme ve Hüseyin Ağa'ya Baş-bâkî-Kulluğu ve ‘Abdurrahmân Efendi'ye Îbtidâ  Altmışlı Rütbesi ihsân ve cümlesi nâyil-i iltifât-ı Pâdişâh-ı zemân oldu1011.
