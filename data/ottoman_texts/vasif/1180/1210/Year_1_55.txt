Nefy-i Ser-kassâbân
Dergâh-ı ‘âlî Kapucu-başlarından Kassâb-başı bulunan ‘Osmân Ağa bir Türk-i sütürg olup, tefevvüh eylediği sohbetin gayeti nereye varacağını bilmeyüp, mecâlis ü mehâfilde hefevât ü ‘aserâtı külle yevm teceddüd ve müte‘ahhid olduğu lahm mâddesinde mûmâ ileyhe i‘ânet-i devlet ber-vech-i tezâyüd olup, istikâmetle umûruna tekayyüd lâzım iken, kusûr u tehâvünü te‘avvüd hakkında âteş-i gazabı tevakkud edüp, işbu Ramazân-ı şerîfde' Kassâb  -başılık'dan ‘azl ile tenkîb ve Bozca-ada'ya bi-tarîkı'n-nefy tagrîb olunmuşiken, Ereğli Sâhası'nda Kapucu-başı ‘Ali Ağa ma‘rifetiyle inşâ olunan sefîneyi tekmîl mukâbilinde1012 tahliye-i1013 sebîl olunmasını Kapudân-ı deryâ Vezîr Hüseyin Paşa'ya recâ ve müşârun ileyh tarafından Bâb-ı ‘âlî'ye inhâ ile kayd-ı gurbetden rehâ bulup, Kassâb-başılık Selânikî Hasan Ağa'ya kemâ-kân tevcîh ve hisâbları ber-vech-i ta‘dîl ru‘yet olunmak tenbîh olundu.
