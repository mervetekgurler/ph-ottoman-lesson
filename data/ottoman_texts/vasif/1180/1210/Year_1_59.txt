Terceme
Müşârun ileyh Vezîr Sarı Mehmed Paşa'nın mahdûmu olup, bin [yüz] kırk bir târihinde'' tevellüd ile altmış dokuzda''' müderris ve Şeyhulislâm-ı esbak ‘Osmân Monla'ya sıhrıyyet sebebiyle müteneffis olup, doksan birde'4 ihdel'l-mehâric olan Galata Mevleviyyeti'ne ‘âric ve doksan yedide'5 Mısr-ı Kahire ve iki yüzde'6 Medîne-i münevvere Kazâsı'yla mübtehic ve iki yüz ücde'7 İstanbul ve Anadolu Kadı‘askerliği pâyelerine nakd-i emeli râyic olup, iki yüz sekizde'8 bi'l-fi‘l Anadolu Kadı‘askerliği'ne nâyil ve iki yüz dokuzda'9 Rumeli Sadâreti Pâyesi'yle tarîkını müstekmil olup, târîh-i mezkûrda ityân-ı yakın ile kat‘-ı nefes-i vâpesîn eyledi.
Müşârun ileyh mutasaddır ve vakur1018 ve kesret-i teceşşü’ ile meşhûr, ümmî, sâde-dil ve ebnây-ı cinsi beyninde mâ-bihi  'l-imtiyâz olan ‘ilm ü ma‘rifetden bi'l-külliyye hâlî vü ‘âtıl idi.
