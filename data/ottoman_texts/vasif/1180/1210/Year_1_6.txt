Ziyâfet-kerden-i Reşîd Mustafa Efendi be-Sadrıa‘zam der-Çiftlik-i Levend
Îrâd-ı Cedîd Defterdârı Mustafa Reşîd Efendi işbu Muharremü'l-harâmın yirmi yedinci günü^ Sadrıa‘zam hazretlerini Şeyhülislâm Efendi cenâblarıyla çiftlik-i mezkûra da‘vet ve Defterdâr Efendi ve Rûznâmçe-i Evvel Şerîf Efendi ve Re‘îsülküttâb-ı esbak Râşid Efendi'yi Sadrıa‘zam hazretleri mazhar-ı şeref-i ma‘iyyet edüp, çiftliğe vâsıl ve âsâyiş ü huzûr hâsıl  oldukdan sonra, leyl ü nehâr âzmâyiş-i ceng ü peykâr eden mu‘allem askeri kanûn-i cedîd üzere icrây-ı fünûn-i harb u darb ve tertîb-i cenâh u kalb ile her tarafdan âvâze-i tahsîn ü âferîni celb eylediklerini müte‘âkıb, bast-ı havân ve tenâvül-i et‘ime-i kesîretü'l-elvân kılınup, istimâ‘-i elhân-ı mutribân ile tagdiye-i rûh-ı838 revân ve temâşâ-yı raks-ı perî peçe-gân ile tehyîc-i mâddetü'ş-şevk-i cinân kılındıkdan sonra, sâhib-i ziyâfete ve Veli Ağa'ya birer sevb kubûr yenli kakum iksâ ve sâyirlere dahi ‘alâ merâtibihim hil‘âtler ilbâs ve bahşişler i‘tâ olunup, ser-germ-i ülfet ve839 neşvân-ı sohbet-i pür-zevk ü behcet ‘avdet olundu.
