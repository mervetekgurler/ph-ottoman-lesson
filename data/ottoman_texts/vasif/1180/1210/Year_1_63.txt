Vukü‘-ı tevcîhât
İşbu Şevvâlü'l-mükerremin üçüncü İsneyn günü'5 tevcîhât vukü‘ bulup, hademe-i Bâb-ı ‘âlî ve defterdârân ‘ale'l-‘umûm şeref-i ibka ile  nâyil-i mekasıd ü mürûm olup, mansıb-ı Tevkı‘î, sâbıka Kethudây-ı Sadr-ı ‘âlî ‘Abdullah Birrî Efendi'ye ve Defter Emâneti, Re‘îsülküttâb-ı esbak Firdevsî Efendi'ye ve Büyük Rûznâme, ‘İsmetî Efendi'ye1023 ve Baş-muhâsebe, esbakı Seyyid Mehmed Efendi'ye tevcîh olunup, sâyir menâsıb dahi erbâbına tefvîz ve ba‘zı kesâna mansıba bedel ‘atâyâ ta‘vîz olundu.
Yevm-i mezkûrda Anadolu Eyâleti, Vezîr Seyyid ‘Ali Paşa'ya ve Mısır Eyâleti, Vezîr  Ebûbekir Paşa'ya ve Diyârbekir Eyâleti, Vezîr Sâlih Paşa'ya; Trabzon Eyâleti, Mîr-i mîrân'dan Yûsuf Paşa'ya ve Niğde Sancağı, sâbıka Trabzon Vâlîsi Vezîr Seyyid ‘Osmân Paşa'ya; Resmo Sancağı, Mîr-i mîrân'dan ‘Ali Paşa'ya; Sultân-önü, Hâfız Paşa'ya; Akseray, İbrâhîm Paşa'ya tevcîh ü ‘inâyet olundu.
