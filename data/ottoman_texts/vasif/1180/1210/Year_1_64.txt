Fesh ü inşây-ı sütûn-dâr ve binây-ı çeşmhâ ve mübâşeret be-havz-ı kebîr
Tersâne-i ‘âmire'de olan sütûn-dâr ancak bir sefîne kalâfatlanmasına medâr ve bu sebeble lede'l-lüzûm terâhî-yi maslahat hâletleri bedîdâr olduğunu Cezâyirli Hasan Paşa1024 te‘emmül ile birini dahi îcâd ve dîgerine imdâd eylemişidi. Ancak sütûn-ı mezkûr ahşâbdan

' 1 Muharrem 1203 = 2 Ekim 1788 Perşembe.

'' 1 Muharrem 1205 = 10 Eylül 1790 Cuma.

''' 1 Muharrem 1206 = 31 Ağustos 1791 Çarşamba.

'4 1 Muharrem 1209 = 29 Temmuz 1794 Salı. masnû‘ olup, birkaç senede bir tecdîd ü ta‘mîre mess-i ihtiyâç ve ibkâsı mazarrat-ı mîrîyi1025 intâc etmekle, külliyyen hedm ü imhâ ve birbirine muttasıl kârgîrden üç kıt‘a dâr-ağacı binâ olunmak irâde-i seniyyesi rû-nümâ ve fi'l-hâl binâsına mübâşeret ve fî-akrebi'l-eyyâm tekmîline himmet olunduğundan gayri, şalopeler içün dahi bir mahall-i mahsûs olmayup, sugr-i Kağıd-hâne'de müstakıllen gözler yapılma tasvîb ve ol dahi himmet-i Şehriyâr-ı cihân-nasîb ile tekmîle karîb olup, bir müddetden berü inşâsı cây-gîr-i1026 zamîr olan havz-ı kebîrin bed’ine dahi ikdâm ve inşâ’allah ba‘de'l-hıtâm tafsîli havâle-i ‘uhde-i kalem-i nâdire peygâm kılınur. 
