İstîsâl-i ba‘zı eşkıyâ
Erâzil ü eşhâsa öteden berü mu‘ayyen olan Hasköy A‘yânı Emîn, Bilâslı Mehmed Paşa tarafından Mütesellimlik ile sûreten te’mîn olunmuşidi. Mûmâ ileyh tarafından şakı-yi merkum katl olunduğundan gayri, dağlı eşkıyâsı sergerdelerinden olup, bir zemândan berü seg-i herze-meres gibi etrâfda pûyân ve fursat bulduğu mahalleri tâlân eden —Acı Manav” nâm şakı üç-beş yüz kadar küştenî ile Gümülcine Kazâsı'nda geşt ü güzâr  ve re‘âyâ ve ebnâ‘-i sebîli mübtelây-ı mazârr eylediği, dağlı eşkıyâsı üzerine me‘mûr hasekîlerden Mustafa Hasekî'nin ma‘lûmu olup, bağteten üzerlerine hücûm ile cem‘iyyetlerin perîşân ve vâfirini küşte-i dâne-i tüfeng ü sinân edüp, sergerdeleri Acı Manav hîn-i ma‘rekede mecrûh olup, bir karyede helâk ve pelâs-ı hayâtı çâk-çâk olduğu haberi, işbu Şa‘bânü'l-mu‘azzamın ikinci günü' Edirne  Bostâncı-başısı tarafından vürûd edüp, ser-i maktu‘ları vaz‘-ı meydânı hızlân ve sebeb-i terhîb-i kulûb-ı ehl-i tuğyân kılındı.
