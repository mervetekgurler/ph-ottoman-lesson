Mühimme ve zikr-i şurût-ı Îrâd-ı Cedîd
Cild-i evvelde icmâlen zebân-güzâr-ı beyân olduğu vech üzere mahzâ meded-kârî-yi ‘inâyet-i Bârî ve dest-yârî-yi ikdâm-ı hazret-i Tâc-dârî ile nizâm-gîr-i karâr olan Tersâne ve Barut-hâne* ve zîrde tafsîli âtî Top-hâne ve Top ‘Arabacısı ve Humbara ve Lağımcı ocağları ve Kılâ‘-ı tis‘a yamakanı ve ‘ale'l-husûs Levend Çiftliği Bostâniyân'ı ve sâyir umûr-ı cihâdiyyeye dâyir esbâb ve levâzımın ‘alâ mâ-hüve'l-matlûb temşiyet ü nizâmı, kıyâm-ı ‘imâd-ı devletin ahad-i erkânı olan  hazîne-i vâfiye vücûduna menût ve vücûd-ı1034 hazîne dahi, tasarrufât-ı ‘akliyye ve tedbîrât-ı hikemiyye i‘mâliyle ihtirâ‘-ı vâridât-ı cedîdeye mevkuf u merbût olup, umûr-ı zarûriyye-i devlete vefâ etmeyan vâridât-ı mukarrere ile bu

◊ 2 Şa‘bân 1210 = 11 Şubat 1796 Perşembe.

◊ ◊ 1 Rebî‘ulevvel 1211 = 4 Eylül 1796 Pazar.

◊ ◊◊ 1 Muharrem 1211 = 7 Temmuz 1796 Perşembe.

◊ 4 1 Rebî‘ulâhır 1211 = 4 Ekim 1796 Salı.
* Vâsıf Efendi'nin işaret ettiği konu için bk. Vâsıf, Mehâsinü'l-Âsâr, Millet Kütüphanesi, Ali Emîrî-Tarih, nr. 608, vr. -
mesâlih-i cesîmenin ru’yeti ve beyne'd-düvel tavr-ı cedîd üzere şâyi‘ olan asker-i müretteb gibi askerin idâre-i maslahatı mümteni‘ât-ı ‘akliyyeden olduğu, pîrâmen-güzâr-ı havâtır-ı ekâbir olmağla, bi'l-cümle vüzerây-ı ‘izâm ve ‘ulemây-ı kirâm ve ricâl-i devlet birkaç defa ‘akd-i encümen-i meşveret edüp, fîmâ-ba‘d terk-i esbâb-ı huzûr u râhat ile sâlifü'l-beyân umûrun idâresiyçün ve vukû‘u her bâr muhtemel olan mesârıfât-ı  seferiyye içün cem‘-i hazîneye sa‘y ü dikkat olunup, vâridât-ı asliyyeden başka ittifâk-ı ârâ ile bu def‘a müte‘ayyinü'z-zuhûr ve bundan böyle refte refte iltihâk-ı efkâr-ı erbâb-ı ‘akl u şu‘ûr ile vücûd-pezîr ve meysûr olan zevâyid-i menâfi‘ ü fevâyid dahl ü harc-ı eyyâm-ı hazara ‘adem-i ihtilât ile başkaca bir mahalde hıfz u iddihâr olunup, idrârât u levâzımât-ı asâkir-i mu‘alleme istîfâ ve bâkîsi maslahat-ı seferiyyeye ibkâ olunmak ve kat‘-ı isrâfât ve ta‘dîl-i mesârıfât ile vâridât-ı kadîme ihrâcât-ı zarûriyyeye galebe etmek sûretini bulmak esbâbına teşebbüsde müşârun ileyhim yek-zebân-ı1035 vifâk olduklarına binâ’en, tedkTkat-ı fikriyye ve tahkTkat-ı nazariyye ile vâhiden-ba‘de-vâhidin zihn-i nakkadlarına vârid olan esbâb-ı teksîr-i îrâd bu vechile çekîde-i hâme-i vâsıtı nijâd kılınur ki,  topu on kîse fâyizi olan mîrî ve Haremeyn mukata‘ları ve hisselerinden mahlûl olanlar fîmâ-ba‘d fürûht olunmayup, mîrîye zabt ve muhâfazasına baş-defterdârlar ve Darb-hâne nâzırları ve ecille-i ricâlden birinin kadri terfî‘iyle me‘mûr olup ve bu hıdmet-i âtiyyü'l-beyân Mu‘allem Piyâde Askeri Nâzırı olacak zâtın ‘uhdesine ihâle ve merâtib-i celîle-i devletden bir mansıb-ı kadîm dahi, bu mansıba ilhâk olunmak münâsib görülüp, kanûnu şu vechile vaz‘ olunur ki, Devlet-i ‘aliyye'ye lüzûmu zâhir olan Ta‘lîmlü Asker Nezâreti'ne ‘akl ü rüşd ve sadâkatle mevsûf-ı e‘âzım-ı ricâlden biri me‘mûr olacağına binâ‘en, Nezâret-i Umûr-ı Cihâdiyye olduğu içün nüfûz-ı i‘tibârı istihsâl olunmak üzere göğeze kaplu üst kürkü ile Dîvân'da Kubbe-altı'nda baş-defterdârların alt yanında ku‘ûdları ve yedek götürmeleri kanûn ola. Ve fi'l-asl Şıkk-ı Sânî defterdârları bu makamda ka‘id olarak umûr-ı istîfânın  ahad-i şıkkını bunlar ru‘yet eylediklerinden, Şıkk-ı Sânîlik mansıbı dahi ilhâk olunup, —Şıkk-ı Sânî” tesmiye olunmayarak defter-i tevcîhât ve elsine-i nâsda Ta‘lîmlü Asker Nâzırı ve Îrâd-ı Cedîd Defterdârı ıtlâk ve fermânlarda ‘“İzzetlü” hıtâbı ilhâk olunup, Îrâd-ı Cedîd'in idâre ve muhâfazası ‘uhdesine tefvîz oluna. Ve ta‘lîmlü askere ne vechile nezâret edeceğini şâmil yedine nişân-ı şerîf ile mu‘anven ta‘lîm-nâme vermekle, ‘amden kusûru vâki‘ olur ise mu‘âhaze oluna. Ve kable'n-nizâm Darb-hâne'de olan Haremeyn mukata‘alarından gayri,  şimdiye dek Darb-hâne'den zabt olunan gerek Tersâne mesârıfına merbût ve gerek mecmû‘-ı mukâta‘ât ve deryâ ze‘âmet ve tîmârları ve hâlâ mîrîden idâre olunan rüsûm-i penbe ve sâyir mukata‘ât iki yüz sekiz senesinden^ ve eshâm-ı mahlûlâtı işbu nizâm târîhinden i‘tibâr ile mecmû‘u ve kânûn-i cedîd muktezâsınca fâyizi on kîseden ziyâde olup, zabt olunacak mîrî ve Haremeyn mukata‘aları ve eshâmı ve Humbaracı tîmârları bi-cümletihâ Nâzır-ı mûmâ ileyh ma‘rifeti ile ilzâm ve idâre ve hâsıl olan mebâliği Kapu-arası'nda müceddeden binâ olunan kârgîr hazînede hıfz olunup, mîrînin ve Darb-hâne ve Enderûn-ı hümâyûn Hazînesi'nin ahz ü i‘tâsına kat‘â karışdırılmayarak, hatt-ı hümâyûn sâdır olmadıkça bir akçası sarf olunmaya. Ve Nâzır-ı mûmâ ileyhin ilzâm ve idâre eyleyeceği mukata‘âtın mîrî ve kalemiyyelerini Hazîne-i ‘âmire'ye ve mahallerine edâ edüp, fâyizini kendüsi hıfz edecek olmağla, mu‘temed sarrâf ve kefîl alup, mefâlîs ü cebâbîreye kapdırmakdan tevakki vü mücânebet üzere ola. Ve emvâl-i mîriyyeyi sıyânet eylediği gibi nizâm-ı mülkü dahi vikaye edüp, hıdmeti istihsân olunmak garazıyla vedî‘atullâh olan fukarâya zulm ü te‘addîsi muhakkak olan kimselere  mukata‘a vermeyüp, her hâlde ‘adl ü insâfa ri‘âyet eyleye.
Ve bir mukata‘ayı ilzâmında mültezimin ism ü şöhretini ve cemî‘ şurûtunu vereceği temessükde beyân ve o temessükü baş-defterdârlar kuyûd u şurûta muvâfık buldukdan sonra telhîs yazup, mûcebince Zabıt Fermânı  verile. Ve mukata‘âtın Mâlikânelik vechiyle1036 idâresinde küttâb ve Çavuş-başı1037 ve Baş-bâki Kulu ağalara ‘âyid olan Harc Kalemi'[ni] nâzırlar ahz ve mahallerine tevzî‘ edüp, âhar kimseler şey‘ mutâlebe eylemeyüp, tuğralı fermânı dahi nâzırlar mültezimlere bi'n-nefs teslîm eyleyeler. Ve iltizâm olunacak mukata‘âtın bedel-i iltizâmından harc alınmayup, mikdâr-ı fâyizinden alına. Ve yirmi bin guruşdan ziyâde olan mukata‘âtın ziyâdesinden ve mîrîsinden bir vechile harc alınmaya. Ve hîn-i hudûsundan i‘tibâr ile Zecriyye hâsılâtının mecmû‘u sermâye olarak Nâzır yedinde hıfz olunup, Nizâm-ı Cedîd mûcebince mîrîden zabt olunacak mukata‘ât-ı mahlûlenin beş senelik ve eshâm-ı mahlûlenin üç senelik hisâbınca mu‘acceleleri Baş-muhâsebe'den verilan memhûr ve mümzâ sûret mûcebince Mîrî Hazînesi'ne ve kasr-ı yed olunacak eshâmın beşer senelik mu‘acceleleri verilecek sûretler mûcebince fâriglerine teslîm olunup, fekat bunlar içün başka hatt-ı hümâyûn taleb olunmaya. Ve bir mukata‘a mahlûl oldukda, Baş-defterdâr ve Nâzır-ı mûmâ ileyh fâyizini tahkik ve ol bâbda birbirini tasdîk eyledikden sonra, beş senelik

◊ 1 Muharrem 1208 = 9 Ağustos 1793 Cuma.
mu‘accelesi Zecriyye mâlından Mîrî Hazînesi'ne verile. Ve mukata‘âtdan mahlûl olan hisselerin fâyizi yalnız müteveffânın aldığı ile iktifâ olunmayup, mukata‘anın topunu idâre eden hissedâr ve mültezim, fâyiz ve kapu harcı ve hediyye ve nâm-ı âhar ile sahîhan etdiği menâfi‘ hisâbıyla fâyiz verir ise hisse-i mahlûle ol kimesneye ilzâm olunup, müştereklerin maglatası  istimâ‘ olunmaya. Ve şurût-ı Zecriyye'yi şâmil verilan1038 ta‘lîm-nâme-i hümâyûn mûcebince Nâzır-ı mûmâ ileyh  zecriyye emînlerine Nâzır olup, yedlerinde on bin guruş müctemi‘ oldukça ahz ve Îrâd-ı Cedîd Hazînesi'ne vaz‘ ve hıfz ede.
Ve mukata‘ât zabtı nizâmının şurû‘u târîhi olan iki yüz yedi senesi Cumâdelâhıre'smden1039^ sene-i âtiye Cumâdelâhıre'sine1040 dek temâmı on kîseden ziyâde fâyizi olarak mahlûl düşüp, mukaddemce verilan Nizâm-ı Cedîd mûcebince Nâzır tarafından zabt u idâre olunacak mukâta‘ât ve hisselerin fâyizâtı ba‘de't-tahkîk beş seneliği mikdârı, mu‘accele Zecriyye akçasından Hazîne-i ‘âmire'ye teslîm oluna. Ve bu sûretle târîh-i nizâmdan senesi hıtâmına değin bir senede zabt olunan mukata‘âtdan kaç kîse fâyiz hâsıl ve o fâyizin beş senelik hisâbıyla Hazîne-i ‘âmire'ye verilan mu‘accelesi kaç kîseye bâliğ olduğu, hıtâm-ı senede hisâb ü mîzân olunup, ma‘lûm oldukdan sonra sinîn-i âtiyeye mikyâs olup, fîmâ-ba‘d ol mikdâr akça sene-be-sene Zecriyye'den Nâzır-ı mûmâ ileyh yediyle defterdârlara teslîm olunup, düşen mukata‘âtın mu‘accele hisâbına bakılmaya, ya‘nî sinîn-i âtiyede mahlûlen zabt olunacak mukâta‘âtın ziyâde ve noksânı müsâvî ola. Ve giderek ibtidâki sene zabt olunan mukâta‘ât mu‘accelesi mikdârı fâyiz husûlünde kıyâs-ı mezkûr üzere sene-be-sene Mîrî Hazînesi'ne verilecek mu‘âccele, fâyiz-i mukata‘âtdan çıkacağına binâ’en, Zecriyye mâlı ol vakit cümle Îrâd-ı Cedîd olarak kayd oluna. Ve bu hazîne içün Rûznâmçe-i hümâyûn Kalemi'nden bir Kâtib ve1041 Veznedâr-başı ve Ocağlusu kefâletiyle bir mu‘temed  Veznedâr ta‘yîn olunup, bunların ve Nâzır-ı mûmâ ileyhin mu‘temed bir âdemîsi hazînenin hâricinde tahsîs olunan  mahalde ikamet ve Baş-muhâsebe'den dahi Nâzır
ma‘iyyetinde defter tutmak ve emriyle temessükât ve tekarîr ve mekâtib yazmak içün bir Kâtib ta‘yîn olunup, harc-ı bâb ve harc-ı temessük mîrîye ‘âyid olmak ve mukata‘ât voyvodalarından ve sâyir ‘ummâl ve muhassılînden Nâzır ve hademesi, hediyye nâmıyla bir nesneye tama‘ etmeyüp, ederler ise tahkik ve tazmîn ve mu’âhaze1042 olunalar.
Ve Nâzır-ı mûmâ ileyhin me’mûr-ı idâresi olduğu mâddelerden kendüye ta‘yin olunan me‘âşı1043 ile Şıkk-ı Sânî olanlara mu‘ayyen olan hâss akçası cem‘ olunup, hıdmet-i mezkûrede iktizâ eden bahşiş ve ‘atâyâ ve bunlar emsâli mesârıfına1044 medâr olmak içün yüz kîseye iblâğ1045 oluna. Ve murûr-ı zemân ile bu mâddelerden akça almak ve celb-i menfa‘at etmek sevdâsına düşerler ise ‘azl ü te’dîb ve yerine o makule mekârihden müctenib biri intihâb ü nasb oluna. Ve Baş-muhâsebe'den me’mûr Kâtib'in bu me’mûriyyeti Kalem'de olan hıdmet ve kesb ve tarîkına mâni‘ olmayacağına binâ’en, bu maslahatdan bir akça harc almamak şartıyla mîrîden senevî bin beş yüz guruş ve Rûznâmçe Kalemi'nden ta‘yîn olunan Kâtib'in dahi tarîkına halel gelmamek şartıyla dâyimâ hazînede bekleyecek ve bir akça almayacağına binâ’en, senevî iki bin guruş ve Veznedâr dahi tarîkından mahrûm olmayarak ‘ale'd-devâm sabâhdan ahşâma dek bekleyüp, ta‘dâd-ı nukud ve muhâfaza-i mevcûd hıdmetinde olacağından, ana dahi iki bin guruş me‘âş ta‘yîn oluna. Ve bunlar tav‘an ve kerhen  bir şey’1046 almayup, ta‘dâd olunan akçayı noksân getürmek ve verir iken temâm vermemek misillü irtikâbları zuhûr ederse te’dîb olunmak ve Rûznâmçe Kalemi'nden ta‘yîn olunan Kâtib her gün zabt eylediği îrâd ü mesârıfın bir pusulasını Nâzır'a ve bir pusulasını Baş-defterdâr'a verüp,  her ay başında Defterdâr ve Nâzır bir yere gelüp, yevmiyye pusulalarını tatbîk ve üç kıt‘a aylık defteri yazdırulup, Nâzır temhîr ve Baş-defterdâr sahh eyledikden sonra, bir kıt‘ası Bâb-ı ‘âlî'ye takdîm ve birer kıt‘ası Baş-muhâsebe'ye ve Rûznâme Kalemi'ne kayd oluna. Ve nizâm târîhinden i‘tibâr ile bir sene murûrunda Rûznâmçe'den ta‘yîn olunan Kâtib, bir senelik defteri ‘ale'l-müfredât defter edüp, Nâzır temhîr ve Baş-defterdâr sahh eyleyüp, tekrâr Baş-muhâsebe ve Rûznâmçe'de1047 olan kayıdları ba‘de't-tatbîk mîzândan sonra, Baş-defterdâr ve Nâzır ma‘an huzûr-ı Sadrıa‘zamî'ye gelüp, defteri irâ’e ve Sadrıa‘zam dahi Rikâb-ı hümâyûn'a ‘arz eyleyeler. Beher sene mikdârı ma‘lûm-ı hümâyûn oldukdan sonra, fazla-i mesârıf Kapu-arası Hazînesi'nden kaldırılup, Darb-hâne-i ‘âmire'de başkaca âmâde etdirilan kârgîr Îrâd-ı Cedîd
Hazînesi'ne nakl olunup1048, Baş-defterdâr ve Nâzır ve Darb-hâne Emîni, hazîne kapusunu temhîr eyleyeler.
Ve1049 bu hazînenin müstakillen ifrâzı sefer vukü‘unda ekalli yüz elli bin kîse ve belki dahi ziyâde akça cem‘ olup, Ordu Hazînesi'nde ve Âsitâne'de bâliğan-mâ-belağ akça bulunmak ve sefer her ne kadar müstemirr ü mütemâdî olur ise dahi: —Akça yokdur” deyü erbâb-ı  sefere fütûr gelmamek irâdesine mebnî olmağla, bir akçası mahall-i âhara sarf ve telef olmaması husûsuna her ‘asrın vükelâsı kemâliyle ihtimâm ü dikkat eyleyeler. İşbu mukata‘ât ve eshâmın fîmâ-ba‘d Nizâm-ı Cedîd şurûtu mûcebince cânib-i mîrîden zabt olunması ittifâk-ı ârâ ile bâ-hatt-ı hümâyûn karâr bulmuş mevâddan olmağla, bu nizâmın bozulması ma‘âzallah mahzûr-ı ‘azîmi1050 mûcib olup, hılâfını tecvîz değil, hayâl ü hâtıra getürenler dahi mazhar-ı la‘n olalar. Ve bu nizâm târîhine gelinceye dek  kul mevâcibi ve ümenâ mürettebâtı ve Kalyoncu mevâcibi ve bunlar emsâli mesârıf-ı mühimme-i sâyire usûl-i vâridât-i mîriyye ve zuhûrâtdan mîrîye ‘âyid emvâlden idâre olunagelüp, el-hâletü-hâzihî muktezây-ı nizâmât-ı cedîdeye nazaran Humbaracı ve Lağımcı ve Topçu ocağlarının mesârıf-ı sâbıkasına tezâyüd gelüp, mu‘allem askeri dahi ihtirâ‘ olunduğundan gayri, Kalyoncu neferâtı ve zâbitânı, râbıta-i uhrâya idhâl olunmağla, bu cihetler ile bu mâddelerin mesârıfı tezâyüd kabûl edüp, gerek işbu tezâyüd kabûl eden ve gerek kânûn-i cedîd muktezâsından olarak bundan sonra ihtirâ‘ olunacak mesârıfın cümleten idâresine Mîrî Hazînesi müsâ‘id olmadığı tehakkuk eyledikde, hatt-ı hümâyûn ile işbu Îrâd-ı Cedîd'den mâdde ve1051 mikdâr ve mahall-i sarf tasrîhiyle i‘ânet câyiz ola. Ve defterdârların cemî‘-i Beytülmâl-i Müslimîn'e nezâret-i ‘âmme ve şâmileleri olmağla, bu mâddeye dahi kemâ-kân nezâret ve cemî‘ mesârıfda Îrâd-ı Cedîd'i ke'l-‘adem farz edüp, nizâm-ı mezkûra halel gelmamek ve sehv ü hatâ vukü‘ bulmamak hâlâtına  dikkat eyleyeler. Etmezler ise mes’ûl ü mu‘âteb olalar. Ve fâyizi on kîseden dûn mukâta‘anın temâmı ve yâhûd hissesi mahlûl oldukda, sekiz senelik fâyizinden noksân mu‘accele ile fürûht olunmamak dahi kânûn kılınmağla, mukâta‘âtın fâyizleri tahkıkına dikkat oluna. Ma‘âzallah sekiz seneliğinden noksâna fürûht olunmak ve mukata‘ât-ı mahlûleden birinin fâyizi on kîseden ziyâde iken, teharrîde1052 kusûr ve yâhûd mer‘iyyü'l-hâtır bir tarafdan fâyizi noksân ihbârına mebnî tahkıkde müsâmaha olunup, recâ vü şefâ‘at ve hâtıra ri‘âyet ve yâhûd şefî‘-i mücbirin sevretinden havf ü haşyet ile noksâna verilmek lâzım gelürse a‘zârı kabûl olunmayup, mazhar-ı mu‘âhaze-i1 şedîde  olunalar. Ve fâyizi kable't-tashîh bir takrîb dûn mu‘accele ile fürûht olunan mukata‘anın bâyi‘ ve müşterisi mu‘âteb olalar. Eğer aldığı vakit mukata‘anın fâyizi kalîl olup, idâresiyle yâhûd mukâta‘ayı ma‘mûr etmesiyle fâyiz-i mukata‘a ziyâdeye çıkar ise, tahsîne mazhar kılınup: “Rahîs behâ ile almış” deyü ta‘arruz olunmaya. Ve bu bâbda hılâf-ı inhâdan nâşî satılacak mukata‘anın sekiz seneliğinden dûn mu‘accele ile verilmesini mûcib ve yâhûd fâyizi on kîseden ziyâde olmak takribiyle mîrîden zabt olunacak mukata‘anın: —On kîseden noksândır” deyü ihbârına binâ‘en, fürûhtunu şâmil hatt-ı hümâyûn dahi sudûr eder ise1053 defterdârlar, Sadrıa‘zam'a ve Sadrıa‘zam dahi ‘atebe-i ‘ulyây-ı Mülûkâne'ye ‘arz edüp, bu sûretle dahi kanûn-i cedîdin hılâfı hareket  olunmamasına dikkat oluna. Ve işbu mukata‘ât ve eshâm, gazâ vü cihâd ve umûr-ı devlet ve asâkir-i mansûreye sarf olunmak üzere Beytülmâl-i Müslimîn iken, herkesin hakk-ı sarîhi gibi taht-ı tasarruflarına geçdiğinden, devletin îrâdı azalup masrafı çoğalmağla, Devlet-i ‘aliyye zulmen akça cem‘ine mecbûr olmağla, bu keyfiyyet harâbî-yi memlekete bâ‘is olduğundan, bi't-tedrîc îrâd-ı devlete vüs‘at ve Beytülmâl-i1054 Müslimîn'e kesret gelmek içün ‘ale'l-ittifâk fâyizi on kîseden ziyâde olan mukata‘âtın ve mecmû‘-ı eshâm-ı mahlûlenin zabtına nizâm verilmekle, bundan böyle sebeben mine'l-esbâb ve vakten mine'l-evkat ba‘zı behâne ile yâhûd: —Bu mâdde halka gadr oldu. Geçinecek kalmadı. Halk ne yapsun?” deyü sûret-i terahhum u hakkaniyyetden gelerek bu nizâmı bozmak ve yâhûd âhara sirâyet etmamek şartıyla nizâmın hılâfı birine mukata‘a ve sehm verilmek misillü hâlet vuku‘ bulursa, bunu tecvîz edenler devletin izmihlâline  mûcib olacağlarına binâ‘en, maglatalarına i‘tibâr olunmayup, eğer bu teklîfe düşenler cevâb verilemeyecek1055 ve muhâlefet olunamayacak mahall ise, işbu nizâmın tertîbi ne hikmete mebnî olduğu ve hılâfı hareket devlete hasâret olacağı ma‘lûm olmak içün kayıdları ihrâc ve Sadrıa‘zam tarafından Rikâb-ı hümâyûn'a ‘arz ile işbu nizâmın ilâ-mâ-şâ‘allah düstûru'l-‘amel tutulmasına ihtimâm oluna.
Ve Îrâd-ı Cedîd Defterdârlığı ve Mu‘allem Asker Nezâreti cild-i evvelde zikr olunduğu üzere ecille-i ricâl-i Devlet-i ‘aliyye'den Reşîd Mustafa Efendi'ye ihâle olunmuşidi. Bu hıdemâtın cümlesi evâyil-i maslahat ile umûrun ‘adem-i kesreti  hikmetine
ibtinâ’en, mûmâ ileyhe münferiden tefvîz olunup, giderek ocağlar ve Îrâd-ı Cedîd'in şevâgılı tekessürüyle ihâtada ‘acz nümûdâr olduğu hâlde, zikr olunan hıdemâtın tefrîki ve ba‘zısının âhara ihâlesi câyiz1056 olup, iktizâ hasebiyle başka başka âdemlere tefvîz olunduğu hâlde tahsîs olunan me‘âş, vech-i münâsibi üzere tefrîk u tahsîs olunup, işbu şart dahi bâlâda mezkûr kânûn-i Hâkânî'ye izâfe olundu.


