Lâhıka
Bin iki yüz yedi senesi1067 Cumâdelûlâ'sının1068 yirmi dokuzuncu gününden' iki yüz [sekiz] senesi Cumâdelûlâ'sı1069 gayetine dek, ber-mûceb-i şurût Îrâd-ı Cedîd Hazînesi'nden zabt  olunan mukata‘ât-ı mîriyyenin fâyizi doksan dört bin dört yüz yirmi dört buçuk guruşa bâliğ ve beş senelik hisâbıyla mu‘accelesi dört yüz1070 yetmiş iki bin yüz yirmi üç guruşa resîde olmağla, fîmâ-ba‘d mahlûl ve hazîne-i mezkûreden zabt olunacak mukata‘ât-ı mîriyyenin mu‘accele hisâbına bakılmayarak iki yüz [sekiz] senesi Cumâdelâhıre'si1071 gurresinden' i‘tibâr ile sene-i sâbıkaya kıyâsen dört yüz yetmiş iki bin yüz yirmi üç guruş beher sene mu‘accele bedeli Îrâd-ı Cedîd Hazînesi'nden Hazîne-i ‘âmire'ye teslîm olunup, ancak bi'l-bedâhe masraf zuhûrunda Defterdâr-ı ‘asr olanlar maktû‘-ı mezkûrun1072 birkaç yüz kîsesini birden ahz u sarf eyledikde, Hazîne-i ‘âmire'nin mesârıf-ı zarûriyyesinde müzâyaka çekileceği zâhir olmağla, meblağ-ı mezbûru ‘aded-i şühûr-ı sene-i kâmileye taksîm ve beher şehre isâbet eden otuz dokuz bin üç yüz kırk üç buçuk guruş on dört akça, ol mâhın gurresinde Îrâd-ı Cedîd Hazînesi'nden nakl olunmak üzere bâ-telhîs sâdır olacak fermân-ı ‘âlî mûcebince Baş-muhâsebe sûretiyle Hazîne-i ‘âmire'ye teslîm olunmak ve nizâm-ı mezkûrun  muhâfazası eşhâs-ı mahsûsaya bâz-beste olmayup, giderek fâyizlere dikkat olunmayarak Îrâd-ı Cedîd'den zabtı lâzım gelan mukata‘âtı hıdmet-i istîfâya me‘mûrlar fürûhta mecbûr olmak ve Îrâd-ı Cedîd Defterdârı bulunanlar o makule mukata‘âtı kable't-tashîh Îrâd-ı Cedîd'den zabtına1073 tesaddî eylemek misillü şurûtun mugayiri hâlât muhtemelü'l-vuku‘ olduğuna binâ’en, fîmâ-ba‘d fesâd ü mu‘ârazadan muhâfaza sûretleri mülâhaza ve ba‘de-ezîn ne makule mukata‘ât mahlûl olursa, evvelen mezâd kayimesi ihrâc ve mezâdı çekilmaksizin Îrâd-ı Cedîd Defterdârı'na gönderilüp, mûmâ ileyh  o mukata‘anın fâyizini teharrî edüp, eğer hissesi topunun fâyizi on kîseden zâyid ise, ber-mûceb-i nizâm tarafından zabt olunmasiyçün mahalline kayd ve tarafına ‘ilm ü haber verilmek ve eğer o mikdârdan dûn ise mezâdı çekilüp, li-ecli'l-müzâyede Dellâl-başı'ya verilmek hâsılı ‘alâ kile't-takdîreyn kayimenin zahrına Îrâd-ı
Cedîd Defterdârı işâret ve temhîr eylemek ve bir mukata‘anın berâtı yapdırılup, ba‘dehû hılâf-ı şurût fesâdı tehakkuk eyler ise, mezâd kayimesi Kalem'e götürüldükde, berâtı verilmamek üzere bu mâdde dahi tanzîm ve sûret-i nizâmı lâzım gelan mahallere kayd u terkîm olundu.
