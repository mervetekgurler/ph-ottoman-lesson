Şurût-ı cerrâhân-ı Tophâne-i ‘âmire
Birkaç nefer cerrâhın Top-hâne Ocağı'nda vücûdları ilzâm olduğuna binâ‘en, Cerrâh-ı Evvel ve Sânî ve Sâlis ve Râbi‘ ve Hâmis i‘tibârıyla fenninde hâzik beş nefer Cerrâh intihâb olunup, Cerrâh-ı Evvel'e şehriyye yirmi guruş  ve Sânî'ye on sekiz buçuk guruş ve Sâlis'e on yedi guruş ve Râbi‘'a on beş buçuk guruş  ve Hâmis'e on dört guruş me‘âş ta‘yîn1 olunduğundan başka, Cerrâh-ı Evvel'e yevmiyye bir buçuk kıyye lahm ve altı çift nân ve bâkî cerrâhlara ‘ale's-seviyye birer kıyye lahm ve dörder çift nân-ı ‘azîz ta‘yîn olunup, mecrûhlara iktizâ eden estârın mikdârı kıyâs ile ma‘lûm olmayup, iktizâ eyledikde, mecrûhlara lâzım olacak estâr, Nâzır ma‘rifetiyle Cebe-hâne'den lüzûmu kadar ahz1127 olunacağı misillü muktezî olan edviye dahi, Nâzır ma‘rifetiyle tedârük olunmak ve tertîb olunan cerrâhlardan biri fevt ve yâhûd âhar cihetle yeri hâlî kaldıkda, Sânî, Evvel ve ‘ale't-tertîb Hâmis'e dek hareket ile Hâmis olacak kimesne1128 Hâssa Cerrâh-başısı ma‘rifetiyle lede'l-imtihân istihkakı nümâyân olursa, ‘arz u inhâsıyla nasb olunmak ve neferât-ı mezkûreden iki neferi hıdmetleri mahallinde leyl ü nehâr mevcûd ve ta‘lîm vakitlerinde cümlesi hâzır bulunmak şart kılındı.
