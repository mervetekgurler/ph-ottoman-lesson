Beyân-ı şurût-ı me‘âş-ı ağayân ve kethudâyân-ı sâbık u esbak
Topçu-başı ve kethudâlardan sâbık u esbak altı neferin işbu tertîb-i cedîdde me‘âşlarına halel tetarruk edüp, zarûretden vikayeleri muktezây-ı şân ve şükûh-ı Saltanat olmağla, sâbık Topçu-başı Hasan Ağa'ya senevî bin beş yüz guruş ve esbakı Dervîş Mehmed Ağa'ya beş yüz guruş ve esbakı Seyyid ‘Abdullah Ağa'ya yedi yüz elli guruş ve esbakı ‘Ali Ağa'ya bin beş yüz guruş ve Kethudây-ı sâbık Seyyid İbrahîm Ağa'ya beş yüz ve esbakı Nu‘mân Ağa'ya beş yüz guruş -ki cem‘an beş bin iki yüz elli guruş eder- bunlara senevî  me‘âş tertîb olunup, mukaddem tertîb olunan Ocağlu me‘âşları misillü mevâcib icmâline
idhâl ve üç defada i‘tâ olunmak üzere yedlerine senedât verilüp, iktizâ eden mahallere ‘ilm ü haberleri irsâl olundu.
