Şart-ı tekâ‘üd-i Ser-odahâ-yı Tulumbacıyân-ı Topçuyân
Topçu Ocağı mürettebâtından harîk tulumbalarını idâre eden tulumbacıların, kable'n-nizâm beher sene oda-başılarını tekâ‘üd mahlûlâtından yirmi akça ile ağaları tekâ‘üd eyledikleri hasebiyle, neferât-ı mezbûrenin hey‘et-i asliyyeleriyle nizâm-ı sâbıklarına ri‘âyet ve hâlleri üzere ibka olunmak kanûn-nâmede tasrîh olunmuşidi. Fîmâ-ba‘d Topçu neferâtına gümrükden verilan tekâ‘üd misillü bunlara dahi senede bir defa ve yâhûd iki senede bir defa gümrükden teka‘üdlük i‘tâsı ba‘de'l-istîzân sudûr eden emr-i hümâyûn mûcebince Tulumbacı Oda-başısı olanlara iki senede bir def‘a Nâzır ve Ağa ‘arzları ve ru‘ûs-i hümâyûn ile gümrükden  yirmi akça teka‘üdlük i‘tâ olunmak ve münhall olan yirmi beş1135 akça Oda-başı yevmiyyesi dahi, içlerinden maktû‘ esâmîye mutasarrıf ‘atîkına tevcîh ve bâ1136-silsile hâlî kalan on beş akça nefer yevmiyyesi ile dahi, müceddeden nefer tahrîri nizâm ve bu mâdde dahi bu vechile hıtâm buldu.
