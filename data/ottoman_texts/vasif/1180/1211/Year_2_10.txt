İ‘dâm-ı A‘yân-ı Cezîre-i Limni
Cezîre-i mezkûrede bir müddetden berü a‘yân ve zulmü i‘tiyâd ile harâb-kerde-i hânumân-ı zîr-i destân olan ‘“Abdülkerîm” nâm le’îm, öteden berü Kapudân-ı deryâ olan vüzerâya yoluyla kesb-i te‘alluk ve ehâlî-i cezîreye bu sebeble galebe vü tefavvuk edüp, şerrinden ehâlî lerzân ve iştikâdan tersân olurlar idi. Bu def‘a Kapudan Paşa hazretleri donanma ile Limni'ye vardıkda1300, cezîre halkına cesâret gelüp, merkumun zulm ü te‘addîsinden şikâyet ve def‘-i mazarratı bâbında istid‘ây-ı ‘inâyet etmişler idi. Derhâl merkumu Rodos'a iclâ ile tervîh-i fukarâ edüp, ancak menfî-yi mezbûrun tarafdârları ‘amel ve iki yüz yirmi kîse mu‘accelen ve mü‘eccelen vermek şartıyla ‘afvını kusvây-ı emel ‘add eylediklerini müşârun ileyh tahrîr edüp, Rikâb-ı kâm-yâb'a ‘arz olundukda, mâl-ı habisine1301 tama‘ ile tekrâr fukarâya  teslît olunması taraf-ı hümâyûndan münâsib görülmeyüp, merkum ile birâderinin izâleleri bâbında irâde-i seniyye te‘alluk eylediğine binâ’en, işbu mâh-ı Safer'de^ ber-minvâl-i muharrer ikisi dahi seyf-i siyâsetle  istîsâl ve fukarây-ı cezîre vâreste-i kayd-ı endûh u melâl kılındı.
‘Azl ü nefy-i Re’îsülküttâb Râtıb Efendi ve ba‘zı kesân ve nasb-ı Râsıh Efendi be-câyeş ve Nâzır-ı Defter-şüden-i Firdevsî Efendi ve nefy-i Tercemân-ı Dîvân ve ‘azl-i Voyvoda-i Eflâk
Re‘îsülküttâb olan Râtıb Ebûbekir Efendi tercemesinde musarrah esbâb ile işbu Muharrem'in on dördüncü Çehârşenbih günü ‘azl olunup, sâbıkâ Defter Emîni olan Râsih Mustafa Efendi Riyâset-i Küttâb ile kâm-yâb ve üzerinde olan Eyâlet Defteri Nezâreti, Re’îsülküttâb-ı esbak Firdevsî Efendi'ye tefviz olunmak istısvâb ve Dîvân Tercemânı olan Yorgaki, me’mûriyyetinden hâric umûr ile ihtilât ve ba‘zı mÇh allerde istinâd ü irtibât ile evliyây-ı devleti her hâlde iğzâb ü ishât etmiş olduğuna binâ’en, ol dahi ‘azl ile misâl-i sıfr-ı zâyid iskât olunup, birâderi Eflâk Voyvodası'nın rızây-ı devlete muvâfık her ne kadar hıdmeti meşhûd ise anın dahi tarden li'l-bâb ‘azli îcâb edüp, İpsilanti Aleksandra Eflâk Voyvodalığı'na ve oğlu Kostantin Dîvân Tercemânlığı'na intihâb olundu.
Râtıb Efendi'nin mûcib-i ‘azli olan mâdde giderek teverrüm ü teşennüc ve hakkında âteş-i gayz tevakkud ü tevehhüc edüp, ‘azlinden birkaç gün sonra Rodos Cezîresi'ne iclâ ve dâyiresine mütereddid bulunanlardan Amasyalı Müderris Hâşim1302 Efendi ve Silahdâr Kalemi Baş-halîfesi Mestân Efendi, Hanya'ya ve Müsteşârı olan tercemân-ı mesfûr, Kıbrıs'a bi-tarîkı'n-nefy isrâ olunup, mesfûrun  cünhası ‘afv olunur  makuleden olmadığına binâ’en, emr-i hümâyûn ile Kapudan Paşa hazretleri ma‘rifetiyle i‘dâm ve tahvîf-i hadd-i nâ-şinâsân-ı ervâm kılındı.
