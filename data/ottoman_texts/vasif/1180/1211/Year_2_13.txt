Hânden-i Mevlid-i şerîf
Beher sene Sultân Ahmed Câmi‘-i şerîf'inde mefhar-ı enbiyâ ve sened-i asfiyâ ‘aleyhi efdalü't-tehâyâ hazretlerinin behcet-serây-ı ‘âleme kudûmlarını mutazammın manzûme-i meşhûrenin kırâ’ati mu‘tâd olduğuna binâ’en, Şehriyâr-ı İskender-vekâr dâme mahfûfen bi-„avârifi's-Settâr1305 mevlid alayına1 mahsûs debdebe-i Mülûkâne ile câmi‘-i şerîfi teşrîf ve mukaddemce muntazır-ı kudûm-ı Hıdîvî'leri olan Sadrıa‘zam ve Şeyhulislâm ve Kapudan Paşa hazerâtını ve sudûr-ı kirâm  ve sâyir erkân-ı Saltanat'ı ‘arz-ı dîdâr-ı
meymenet-âsârlarıyla taltîf ‘akabinde mevlid-hânlar leb-i edeb ve lahn-i ‘Arab üzere Mevlid-i şerîf kırâ‘atine2 şurû‘ ve o meclis-i hatîrde sütû‘ eden envâr-ı rûhâniyyet-i Seyyidü'l-mürselîn ziyâ-pâş-ı kulûb-ı mü‘minîn olup, ba‘dehû Pâdişâh-ı dil-âgâh Serây-ı dilârây-ı Husrevâne'lerine tahrîk-i rikâb-ı rücû‘ buyurdular.
