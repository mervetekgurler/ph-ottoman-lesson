İhsân-ı Pâye-i Mekke-i mükerreme be-Madrûbî Ahmed Efendi ve Mehmed Emîn Beyefendi ve tevcîhât-ı sâyire
 Galata'dan ma‘zûl ve Edirne Pâyesi'ne mevsûl olan Çineli Madrûbî Ahmed Efendi ve Mehmed Emîn Beyefendi'nin munfasıl oldukları mansıb ve mutasarrıf oldukları pâyede farkları olmayup, Ahmed Efendi, Ders-i ‘âmm ve Emîn Beyefendi hüner ü kemâlde pesendîde-i hâss u ‘âmm olup, bu makalelere tarîkçe ikrâm, muktezây-ı şîme-i Şehriyâr-ı enâm olduğuna binâ’en, Ahmed Efendi'ye şehr-i mezkûrun onuncu gününden'' ve Emîn Bey'e on üçüncü gününden''' i‘tibâr ile Mekke-i mükerreme Pâyesi verilüp, ikisi dahi merâmlarıyla şâd-kâm kılındı. Ve ba‘zı mevleviyyetlerin zemân-ı tevcîhi tekarrüb ve şimdiden erbâbı te’ehhüb etmek lâzım geldiğinden, on bir senesi Şevvâl'i gurresinden' zabt ve ‘azli, nasbı târîhinden mu‘teber olmak üzere Kazây-ı Edirne, İzmir'den ma‘zûl Kebîrî-zâde es-Seyyid ‘Abdurrahmân Efendi'ye ve gurre-i Ramazân'dan zabt etmek'' üzere Burusa Kazâsı, Havâss-ı refî‘a'dan munfasıl Fahreddîn1313 Efendi'ye ve gurre-i Receb'den ' zabt etmek üzere Selânik Kazâsı, bâ-Pâye-i Edirne Fetvâ Emîni Ahmed Efendi'ye ve iki yüz on iki senesi Rebî‘ulevvel'i gurresinden'4 zabt etmek üzere İzmir Kazâsı, Samakovî-zâde Ahmed Necîb Efendi'ye tevcîh olundu.
