Fevt-i Mahmûd Paşa Mutasarrıf-ı İskenderiyye ve tevcîh-i İskenderiyye be-birâdereş
 Müşârun ileyhin müfredât-ı ahvâli mahallerinde kalem-i ‘Âcizânem ile tafsîl olunup, nev-be-nev hubs-i serîretinden ser-zede olan reftâr-ı nâ-hemvârı müstagnî-yi i‘âde vü tekrâr olmağla, fekat ‘âlem-i vücûddan ne veçhile mefküd olduğu beyânıyla iktifâ olundu. Müşârun ileyh nev‘ammâ Devlet-i ‘aliyye tarafından mutma‘inn  olup, etrâfında vâki‘ ‘usât-ı küffâr ile mu‘tâdı üzere âheng-i ceng ve âzmâyiş-i tîğ ü tüfeng etmek kasdıyla, işbu Muharremü'l-harâmda'5 yerinden hareket ve İşpoz [ jjt^' = Spuz] ve Podgorica *
mukabilinde vâki Pirol (cb^) ve Pars yurdlarında mütemekkin küffâr üzerine hücûm edüp, münhezimen ‘avdet eylediği hînde telâfî-yi mâ-fât niyyeti ile tekrâr tedârük görüp1314, asker-i kesîr ile ‘usât-ı merküme üzerine ‘azîmet etmişidi.
Küffâr, hem-civârları olan Karadağ eşrârından ittihâd-ı âyîn hasebiyle istimdâd ve anlar dahi cem‘-i kesîr ile imdâd ve iki fırka birbiriyle i‘tizâd eyleyerek “ez-Za„îfâni yağlibâni kaviyyâ”** mefhûmu üzere İskenderiyye askerine galebe eylediklerinden gayri, esnây-ı muhârebede müşârun ileyh dahi iki yerinden zahm-nâk ve te‘sîr-i cerhden helâk

◊ 1 Şevvâl 1211 = 30 Mart 1797 Perşembe.

◊◊ 1 Ramazân 1211 = 28 Şubat 1797 Salı.
olduğu haberi Der-i devlet-medâr'a vârid oldu. “Lillâhi derru'l-leyâlî fî tasarrufihâ, mâzâ * türînâ mine'l-âyâti ve'l-„iber”
Mîr-i mîrân'dan biraderi Îbrâhîm Paşa îskenderiyye'nin kendüye ihsân olunması niyâzıyla etrâf u eknâfa neşr-i evrâk ve etrâf dahi iktizây-ı hâl sebebi ile evleviyyet-i müsâ‘adede ittifak eylediklerinden gayri, mûmâ ileyhin Devlet-i ebed-müddet'e meyl ü rükûnu etvâr-ı sâbıkasından istidlâl ve îskenderiyye vak‘asında birâderi müteveffâya incizâb ü ittisâli, havf-ı cân ile ba‘zı vesveseye zehâbından ve asker-i me‘mûr beyninde tekevvün eden şikâk u nifâk hasebiyle maslahatın görülmeyeceği  ihtimâlinden lâzım geldiği zâhir-i hâl olmağla, bu esbâb imâle-i kulûb-ı uli'l-elbâb edüp, o hılâlde îskenderiyye Müftîsi  dahi gelmiş bulunmağla, müteveffânın deyn-i mîrîsi ve îskenderiyye tevcîhinin ‘ivazı, hadd-i i‘tidâl üzere müzâkere olunup, ol mikdâr meblağı nakden ve nes‘eten vermeğe te‘ahhüd eylediklerinden, îskenderiyye Sancağı, Rumeli Beylerbeyiliği Pâyesi'yle îbrâhîm Paşa'ya ve îlbasan Sancağı, mûmâ ileyhin iltimâsıyla Mîr-i mîrân'dan yeğeni Mehmed Paşa'ya tevcîh olundu.
