‘Azl ü nasb-ı Sadr-ı Rumeli
Mükerreren Rumeli Kadı‘askeri olan ‘Abdullah Monla Efendi, sene-i kâmile hıtâmına dek ahkâm-ı şer‘iyyeyi icrâ ve gurre-i Receb'de bi-hasebi't-tarîk Velî Efendi-zâde Mehmed Emîn Efendi, şeref-i tekerrür ile kesb-i ‘izz ü ‘alâ eyledi.
Fevt-i Şeyhu  'l-harem
Sâbıkâ Dâru's-sa‘âdeti'ş-şerîfe Ağası olup, hâlâ Şeyhu'l-harem olan İdrîs Ağa'nın evâyil-i Receb'de ' müddet-i ‘ömrü, karîn-i inkızâ olduğunu Medîne-i münevvere Muhâfızı Sadr-ı esbak Yûsuf Paşa inhâ ve mahsûs neccâb ba‘s ü isrâ etmekle, yerine Hazînedâr-ı Harem olan Elmâs Ağa ve anın makamına mücâvirînden Küçük Sa‘îd Ağa nasb olunup, lâzım gelan evâmir-i ‘aliyyesi ısdâr ve ol savb-ı meymenet-evbe tesyâr olundu.
