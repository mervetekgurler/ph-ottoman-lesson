Havâdis-i İran
Memâlik-i ‘Acem'e müstevlî olan Ağa Mehmed Hân ümerâsından Mehmed Sâdık Hân ve Ca‘fer-kulı Hân taraflarından bu def‘a nâme-resleriyle vürûd eden mektûblarında mülk-i Horasan1336 ber-vech-i âsân kabza-i tasarruflarına girdiği  beyânıyla, Lezgi kavminin hod-nâ-şinâslarından bir fırka, Rûsiyyelü'ye temâyül ile derbend ve o havâlîde neşr-i bezr-i şerr ve zîr-i destân-ı İrâniyân'ı mübtelây-ı şikence-i zarr eylediklerine binâ‘en, kavm-i mezkûrun istîsâlleriyle müstenedleri olan Rûsiyyelü'nün o taraflardan izâhe vü ib‘âdı Hân-ı mûmâ ileyhin murâdı olmağla, Devlet-i ebed-müddet dahi resm-i yek-cihetîye ri‘âyet ve

' 27 Cumâdelâhır 1211 = 28 Aralık 1796 Çarşamba. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
'' 1 Receb 1211 = 31 Aralık 1796 Cumartesi.
''' 1-10 Receb 1211 = 31 Aralık 1796-9 Ocak 1797.
Moskovlu üzerine hareket ile tehvîn-i maslahat etmek mâddesi bi'l-irâde tahrîr ü işâret olunmuş[idi]. Devlet-i ‘aliyye ile Rûsiyyelü ve Nemçelü miyânında berren ve bahran hudûs eden ceng ü cidâl niçe sâl temâdî vü ittisâl kabûl edüp, Devlet-i ‘aliyye te‘âvün ü tenâsur-ı agyârdan müstagnî olarak, himmet ü şevket-i Salta[na]t'ını izhâr ve o hılâlde Rûsiyyelü kemâl-i ‘acz ile mühâdeneye hâst-kâr olmuş bulunduklarından, cünûd-i Islâmiyye'yi irâhe ve re‘âyâ ve fukarâyı tekâlîf-i seferiyye  meşakkatinden izâha kasdıyla, ‘ulemây-ı Saltanat-ı ‘uzmâ terk-i cidâlin meşrû‘iyyetini mutazammın fetvâ vermeleriyle, muktezây-ı şer‘-i kadîm üzere mevâdd-ı musâlaha müzâkere ve terk-i muhâsama vü muhâvere olunmuşidi.
el-Hâletü hâzihî nakz-ı ‘ahd gayr-i meşrû‘ ve hılâf-ı şer‘-i şerîf hareket memnû‘ olduğundan gayri, bu hılâlde bâb-ı husûmeti dakk, maslahat-ı devlete gayr-i evfak olduğu muhakkak olup, be-în-cümle Devlet-i ‘aliyye Irâniyân ile ‘akd eylediği musâlahada pâydâr ve resm-i yek-cihetî ve safvet-i icrâsında pâ-ber-cây-ı merkez-i istikrâr olduğu zemîninde merkumların mektûblarına taraf-ı Sadâret-penâhî'den cevâb-ı bâ-savâb yazılup, nâme-resleri ircâ‘1337 olundu.
