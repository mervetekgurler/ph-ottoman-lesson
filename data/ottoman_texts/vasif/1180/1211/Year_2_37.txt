Fevt-i Kelleci ‘Osmân Paşa ve tevcîh-i Eyâlet-i Çıldır
Yeniçeri Ağalığı'ndan ma‘zûl ve ibtidâ Mîr-i mîrânlık ve ba‘dehû Vezâret'le nâyil-i e‘azz-i me‘mûl olan Kelleci ‘Osmân Paşa -ki Iç-il ve Niğde sancaklarına mutasarrıf idi- işbu Receb-i şerîf evâyilinde'' ser-âzâd-ı ‘âlem-i fânî ve reh-rev-i mülk-i câvidânî olup, mutasarrıf olduğu Iç-il Sancağı, Karaman Vâlîsi Vezîr Süleymân Paşa'ya ve Niğde Sancağı, Akşehir ve Karesi sancaklarına mutasarrıf olup, Akkerman muhâfazasında olan Kayseriyyeli-zâde  İbrâhîm Paşa'ya ilhâkan tevcîh ü ‘inâyet ve Akşehir Sancağı mûmâ ileyhden ifrâz ve Beyşehri Mutasarrıfı Ahmed Paşa, livâ‘-i mezkûr ile ser-efrâz kılınup, münhall olan Beyşehri Sancağı, Bozkır Ma‘deni'ne ilhâk olunup, hazariyyesi Ma‘den Emîni'ne îrâd kayd olundu. Ve Eyâlet-i Çıldır, mukaddemâ Şerîf Paşa'ya Vezâret'le ihsân olunup, müte‘ahhid olduğu meblağı1338 Darb-hâne'ye teslîm etmeyüp, o havâlîde mütemekkin kabâyil ile dahi hüsn-i mu‘âşereti olmadığı ifâde olunduğuna binâ’en, Çıldır'dan teb‘îd ve Adana ile tehdîd olunmuşidi. Şerîf Paşa'nın deynini edâ şartıyla Dergâh-ı ‘âlî kapucu-başılarından ve Ahısha hânedânından Mehmed Sâbit Ağa'ya evâsıt-ı Receb-i şerîfde' eyâlet-i mezkûre Mîr-i mîrânlık ile tevcîh olundu.
