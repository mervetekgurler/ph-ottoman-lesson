Hâk-bûsî-yi Elçi-yi Françe
Françe Elçisi takdîm eyleyeceği hediyyenin bahran vusûl bulduğunu beyân ve ‘arzını istîzân eylediğine binâ’en, beş on gün mukaddem Bâb-ı ‘âlî'ye ve işbu Receb'in on sekizinci Salı günü''' tertîb olunan  Dîvân-ı bülend-erkân'a gelüp, takbîl-i ‘arz ile nâme ve hediyyesini ‘arz eyledi.
Selefi olan elçi, cumhûr tarafına ‘azîmete teheyyü’ ile Kapudan Paşa ve ba‘dehû Sadrıa‘zam hazerâtına vedâ‘ içün vardıkda, cumhûr ile dost olan düvelden birer bandıra alınup: “Devlet-i ‘aliyye dahi Paris Dîvân-hânesi'ne ta‘lîk olunmak içün bir bandıra ihsân buyursalar, Françe tâyifesinin sebeb-i1340 iftihârı ve bâ‘is-i tezâyüd ü i‘tibârı olur” deyü tekrîr-i recâ ve mes’ûlüne müsâ‘ade husûsu lâzım gelanler ile mülâhaza olunup, havâtır-ı ekâbire bir mahzûr hutûr etmediğinden, câmfes bir bandıra yapdırılup, mesfûra i‘tâ olundu.
