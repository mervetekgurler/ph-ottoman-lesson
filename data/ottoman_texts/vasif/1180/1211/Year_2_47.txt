Garîbe
Nûrî Bey tahrîr eylediği vekayi‘de: —Bu sefinelerin tenzîli mahzâ Râşid Efendi'nin himmetiyle vücûda gelüp, hattâ Kapudan Paşa hazretleri ve sâyir ricâl-i Tersâne bu sefînelerin akreb-i ahyânda itmâm ve ‘ale't-te‘âkub deryâya nüzûlünü mümteni‘ât-ı ‘akliyyeden ‘add

◊ 24 Şa‘bân 1211 = 22 Şubat 1797 Çarşamba. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
etmişleridi” demiş1344. Ümenây-ı Tersâne “İzâ hulliye ve tab‘ahû”1344 hod-be-hod bir çekeleve yapmak ellerinden gelmeyüp, bu makule ‘azâyim-i umûr sarf-ı mâl-i mevfûr ile himem-i Pâdişâhî'ye mütevakkıf u mahsûr olduğundan gayri, mûmâ ileyhe Darb-hâne ve Îrâd-ı Cedîd ve serî‘u'l-husûl muhallefât  bedellerinden pey-der-pey havâlât ve nukud verilüp, esbâb-ı me‘mûriyyeti tekmîl ve mu‘zılât-ı maslahatı  teshîl olunup, kendi iddihârı ve beyne'n-nâs şâyi‘ olan kadr ü i‘tibârı dahi hiss derecesinde maslahata mümidd ve bu veçhile sefâyin-i mezkûre nüzûle müsta‘idd oldu. Hakikat-i mâddeye nazaran cibâl-i râsiyât ve atvâd-ı şâmihâtdan kinâye olan dört kıt‘a sefînenin bir günde nüzûlü mahzâ te‘yîd ü imdâd-ı âsumânî ve eser-i ikdâm ü himmet-i Husrevânî olup, bu bâbda Zeyd'in eli ve ‘Amr'ın medhali olmadığı bir emr-i celîdir. Hâl böyle iken mûmâ ileyhin tekmîl-i noksân sûretinde iddi‘â eylediği sa‘y ü gayret gayr-i zâyi‘ ve müddet-i emânetinde nayil-i envâ‘-ı fevâyid ü menâfi‘ olduğundan başka, behâne-cû-yi luft ü kerem olan Şehriyâr-ı mekârim-şiyem hazretlerinin dahi her cihetle mazhar-ı lutf ü ni‘amları oldu.
