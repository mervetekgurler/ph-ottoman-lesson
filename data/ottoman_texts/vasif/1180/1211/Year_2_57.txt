Terceme
Efendi-yi müşârun ileyh mevâlî-yi ‘izâmdan Kırımî ‘Osmân Efendi merhûmun bin yüz kırk üç târîhinde''' sulb-i pâkinden gehvâre-zîb-i ‘âlem-i hestî olup, tera‘ru‘-i eyyâm-i şebâb ile bâliğ-i derece-i temyîz-i su‘âl ü cevâb oldukda, kesb-i me‘ârife dâmen-çîn-i himmet ve az vakit içinde nokta-i merkez-i meleke vü kabiliyyet olup, altmış iki târîhinde'4 vâki‘ imtihânda es‘ile-i fuhûl-i ‘ulemâya cevâb-dâde ve a‘le'l-e‘âlî i‘tibârıyla yed-i istihkakına ru’ûs-ı tedrîs nihâde ve seksan altı senesinde'1349 İranî-zâde Es‘ad Efendi'ye Tezkireci olup, mahdûmunun tevcîh-i kazâ ve fasl-ı da‘vâda medhûliyyeti hasebiyle, ‘azl-i nâ-be-hengâma giriftâr olması bi't-tab‘ Sâhib-i tercemeye dahi sebeb-i idbâr ve Limni Cezîresi'ne tagrîb olunup, “Gayrî cenâ ve ene'l-mu‘âtebü fîküm. Fe-ke’ennenî sebbâbetü’l-müteneddim” beyt-i meşhûrunu inşâd ile mütehammil-i gusas-ı rûzgâr olmuşidi. Bir müddetden sonra ıtlâk ve seksan sekizde'6 Haremeyn Müfettişliği ile ve altı mâh murûrunda Kuds-i şerîf Mevleviyyeti ile ser-i i‘tibârı müvâzî-yi  felek-i mukarnes-tâk kılınmışidi.  Doksan dörtde'7 Mısır'a Kadı olup, ‘ulemây-ı Ezher ile tarh-ı encümen-i ebhâs ve tahkikat ü tedkıkat-ı ‘ilmiyye ile ilzâm-ı kudemâ vü ehdâs edüp, Yeğen Paşa ile mukaddemâ mu‘ârefesi olmak hasebiyle kadrine hürmet ve bir nev‘ taltîf ü ikrâmına kasd ü niyyet eyleyüp, Mısır'dan Medîne Kazâsı'nı zabt etmek emr-i şerîfini tahsîl ve hakkında lâzime-i hukuku tekmîl ve inkızây-ı müddetden sonra İstanbul'a gelüp, ders ü ifâde ile meşgul ve iki yüz ikide' Pâye-i Anadolu ile Ordu Kadısı nasb olunup, sefere ‘azîmetle Sofya'ya vusûllerinde Sadr-ı vakt bulunan Yûsuf Paşa müşârun ileyhin te‘ayyün ü iştihârına hased ile ‘azlini tahrîr ve Mağnisa'ya nefyini takrîr etmekle, Mağnisa'ya bi-tarîkı'n-nefy tesyîr olunmuşidi. İki yüz üçde1350 cülûs-ı hümâyûn vuku‘ bulup, birer takrîb kayd-ı iclâya giriftâr olanların sebîlleri1351 tahliye olunmak irâdesine mebnî bunlar dahi Âsitâne'ye ‘avdet ve iki yüz dört Şevvâfinde^ bi'l-fi‘l Anadolu Sadâreti'yle ihrâz-ı dest-mâye-i kadr ü menzilet eylemişidi. Sene-i merkume Zilka‘de'sinde'4 Rumeli Sadâreti'yle kâm-ver ve tekmîl-i müddet-i isrinde altı ay müdd ile muvakkar olup, iki yüz dokuz Muharrem'inde'5 “Znne'l-efâzıle mecbûlûne bi'l-mihen”* mefhûmu üzere hakkında erbâb-ı si‘âyet takdîm-i mugalata ile tahrîf-i kalb-i veliyy-i ni‘met etmeleriyle, Güzel-hisâr'a nefy olunup, çok geçmeden deryây-ı merhamet-i Pâdişâhî mütemevvic ve ıtlâk ile nakd-i i‘tibârı kemâ-kân râyic olup, iki yüz on gurre-i Receb'inde'6 sâniyen Rumeli Sadâreti'ni  tezyîn ve ba‘de'l-infisâl ‘âzim-i semt-i huld-i berîn oldu.
Müşârun ileyh ‘allâme-i Rûm, bahr-i zehhâr-ı mantûk u mefhûm, nâdire-i zemân ve yegâne-i devrân, sıfat-ı memdûhe-i sehâ ile meşhûr ve hüsn-i hulk u seciyyetle mezkûr olup,  vefâtına dek ekser evkatı tahrîr ü tedrîs ile güzâr eylediğinden, a‘yün-i ebnây-ı cinse hâr görülüp, taraf taraf ‘ilmine reşk ü hased ve ile'l-ân kadh ü zemmi semtine dest-i tetâvülü medd etmişlerdir. “Ve lâ-terâ li-li ’âm''n-nâsi hüssâden ””. Ancak müşarun ileyh ‘akl

◊ 1 Muharrem 1202 = 13 Ekim 1787 Cumartesi.
ü fikr-i sahîh ile temyîz-i melîh ü kabîha muktedir iken dâd ü sitedinde terk-i mübâlât ve ashâb-ı hukuku ‘ukde-i mattâl ile giriftâr-ı mu‘ânât eylediğinden fazla, sabr u şekîb-i lâzimesine ri‘âyetden kasır olup, dil-rîş olduğu efrâd ve müte‘ayyinân-ı nâs ıtlâk-ı lisân ile cerîhü'l-cenân ve sevretinden nihânî tersân olarak a‘dâsı her tarafdan zevâl-i şöhretine nigeh-bân ve tarîkı ricâlinden kati çok câhil ü nâdân mevtiyle dil-şâd ü ferhân oldular; tecâvezallâhu ‘an seyyi ’âtihî .
