Nefy-i Kâdî-yi Edirne
Kebîrî-zâde ‘Abdurrahmân Efendi ‘an-asl meczûb ve taklîd-i kazâya isti‘dâdı meslûb iken, inkisâr-ı hâtırından hazer ile mukaddem İzmir'e Kadı olmuşidi. Etvâr-ı garîbesine tehammül tavk-ı beşerden hâric olduğuna binâ’en, bi'l-iştikâ İzmir'den ‘azl ü iclâ ve bu defa bi-hasebi't-tarîk Edirne'ye Kadı olup, tavr-ı sâbıkından ‘adem-i i‘râz ile kemâ-fi'l-evvel şathiyyât makülesi evzâ‘a intihâz eylediği Edirne ehâlîsi tarafından ‘arz olundukda, ilâne-i şiddet-i şekîmesi zımnında bu tarafdan mektûblar tahrîr ve bu tenbîh mûmâ ileyhin dahi ziyâde harâretini teşvîr etmekle, fi'l-hâl ‘azl ile te‘dîb ve Gelibolu'ya tagrîb olundu.
