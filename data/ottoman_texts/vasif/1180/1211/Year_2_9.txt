Katl-i Sinâb1296 ez-meşâhîr-i dağlıyân
Bir müddetden berü Rumeli taraflarında şekavetle şöhret-yâb olan  Sinâb'ın mütehassın olduğu kullesi Rumeli Vâlîsi tarafından me‘mûr Kocaeli Sancağı Mutasarrıfı Hüseyin Paşa ma‘rifetiyle mahsûr kılınmışidi. Şakî-yi mezkûr râh-ı necâtdan me’yûs ve birkaç nefer şahs-ı menhûs ile leylen kullesinden çıkup, balkana doğru firâr ve me‘âbir ü mesâlikin mukaddemce insidâdı hasebiyle girîz-gâh zann eylediği mahallerin birinden murûr ederken,  istâde-i rasad-gâh-ı intizâr olan gümâştegân-ı1297 devlete tesâdüf ile nâ-çâr muhârebeye ibtidâr ve yek-hamleye tâkat getüremeyüp, istıshâb eylediği eşkıyânın bir mikdârı katîl ve kendüsi dahi cerîh ü zelîl1298, gûyây-ı “Eyne's-sebîl!”* olmuşidi. Fi'l-hâl me‘mûrân-ı devlet eşkıyây-ı mezkûreyi ta‘kîb ve Sinâb1299 ve hevâdârlarından yirmi şakînin cezâlarını tertîb eyledikleri haberi müşârun ileyh tarafından ru‘ûs-i maktû‘alarıyla Âsitâne'ye vâsıl ve matrûh-ı ‘ibret-gâh-ı erâzil oldu.
