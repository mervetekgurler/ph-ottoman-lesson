Tevcîhât-ı ‘ilmiyye
Anadolu Kadı‘askeri olan Müftî-zâde es-Seyyid Mehmed Efendi'nin bir seneden ‘ibâret olan müddet-i hükûmeti karîn-i inkızâ ve işbu iki yüz on iki senesi gurre-i Muharrem'inden mutasarrıf olmak üzere Sadâret-i Anadolu'yla sâbıka İstanbul Kadısı Mehmed Şemseddîn Efendi'nin bâsıra-i ibtihâcı pür-ziyâ olup, Keçeci-zâde o râddede bulunmak hasebiyle  hakkında zuhûr eden cerh, te‘ehhur-ı merâm-i merhem-i pâye ile dest-nevâzende-i iltiyâm ve Râyif Paşa-zâde İbrâhîm ‘İsmet Beyefendi hakkında dahi lihâza-i Şehriyâr-ı enâm erzânî buyurulup, Muharrem'in on birindew Anadolu Pâyesi'yle kadri bâlâter olup, iki yüz on üç senesi Muharrem'inden'1352 zabt ve yevm-i tevcîhinden pâyelerine i‘tibâr olunmak şartıyla Edirne'den munfasıl Mahmûd Efendi-zâde İbrâhîm Efendi, Mekke-i mükerreme ve Edirne Pâyesi olup, Haleb'den ma‘zûl Tosyalı ‘Ali Efendi'ye Medîne-i münevvere Kazâsı ihsân ve ikisi birden ke-razî‘ay-libân ol savb-ı şeref-evbe cemmâze-rân oldular.
