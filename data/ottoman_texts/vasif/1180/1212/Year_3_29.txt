Vusûl-i Sefîr-i Devlet-i ‘aliyye be-memleket-i Françe
Sefâret tarîkiyle Françe'ye ta‘yîn olunan ‘Ali Efendi Françe sevâhilinde vâki‘ Marsilya'ya vâsıl ve otuz altı gün Nezâret'e sıkletini çekdikden sonra, Tolun ve Lyon şehirlerinden güzâr eyleyerek iki yüz on iki Muharrem'inin on sekizinci günü' Paris şehrine dâhil ve tehyi‘e kılınan hâneye nâzil olup, on altı gün murûrunda tertîb olunan alay ile nâme-i hümâyûnu Müdîrân-ı Hamse'ye teslîm ve cânib-i yemînde ta‘zîmen ik‘âd olunmasını Müdîrân-ı Hamse, Umûr-ı Dâhiliyye Vekîli'ne ta‘lîm ve o aralıkda Ceneviz ve Papa elçileri dahi nâmelerin takdîm eyleyüp, celse-i hafîfeden sonra İspanya Elçisi, Efendi-yi mûmâ ileyhi Françe dâru'l-hükümleri olan mahalle götürüp, dâyire-i mezkûre temâşâ olunur iken, Müdîr-i Hamse o mevkı‘a vürûd ile izhâr-ı beşâşet ve ba‘dehû tahsîs olunan hânesine ‘avdet eylediğini bu def‘a tahrîr ü işâret eyledi.
