Tevcîh-i Pâye-i İstanbul be-Hamdullah Bey ve tevcîh-i Kazâ‘-i Mekke be-Medhî-zâde
‘Osmân Paşa-zâde ‘İzzet Beyefendi, hâlâ İstanbul Kadısı Hamdullah Beyefendi'yi pâyede tekaddüm ile mecrûh-ı tîğ-i te‘ellüm etmişidi. Mîr-i mûmâ ileyh kıdem-i tarîk hasebiyle izhâr-ı sûz u güdâz ve kalb-i mecrûhuna itrâf-ı çâre-sâz olmak içün dest-i niyâzı1373 bâz edüp, hâline merhamet ve kıdem-i tarîkına ri‘âyet ve iki yüz on bir1374 senesi Cumâdelâhıre'sinin on beşinden^ i‘tibâr ile mîr-i mûmâ ileyhe İstanbul Pâyesi verilüp, kayd-ı te‘ehhurdan1375 sıyânet ve Mekke Kadısı'nın vefâtı haberi vürûd eylediğine binâ‘en, iki yüz on iki senesi Receb'inden sene-i merküme Zilhicce'si gayetine dek°^° zabt ve ‘azli, zabtından mu‘teber olmak üzere Mekke-i mükerreme Kazâsı sâbıka Mısır Kadısı Medhî-zâde ‘Abdurrahmân Efendi'ye tevcîh ü ‘inâyet olundu.
