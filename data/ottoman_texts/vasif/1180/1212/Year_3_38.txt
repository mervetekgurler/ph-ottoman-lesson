Terceme
Müşârun ileyh Müderrislik ile Enderûn'dan muhrec Celeb Halîl Efendi'nin Mekke-i mükerreme'de sulbünden bin yüz yirmi altı târihinde' zuhûr edüp, bülûğ-ı rüşde karîb eyyâmda tahsîl-i ‘ilme meşgul ve kırk yedide'' tarîk-ı tedrise duhûl ile nâyil-i e‘azz-i me’mûl olmuşidi. Yetmiş dokuzda''' Selânik ile ahad-i mevâlî ve seksan beşde'4 Şâm ve doksan târihinde'5 Medîne-i müneverre Kazâsı'yla kadri ‘âlî olup, doksan sekizde'6 İstanbul Kadılığı ile mükerrem ve doksan dokuzda'7 Anadolu ve iki yüzde'8 Rumeli pâyeleriyle pertev-i ikbâli “Ke-nârzn ‘alâ ‘alemi”1381 olmuşidi. Sene-i merkume muntasıfında bi'l-f‘l  Rumeli Kadı‘askerliği'yle icrây-ı ahkâm ve mâlik-i zimâm-ı nakz u ibrâm ve iki yüz iki Safer'inde'9 Şeyhulislâm ve üç buçuk mâhdan sonra zehrâbe-i ‘azl ile telh-kâm olup, iki yüz beş Receb'inde'10 mükerreren Müfti'l-enâm ve Hallâl-i müşkilât-ı hâss u ‘âmm olmuşlaridi. İki

' 1 Muharrem 1126 = 17 Ocak 1714 Çarşamba.

'' 1 Muharrem 1147 = 3 Haziran 1734 Perşembe.

''' 1 Muharrem 1179 = 20 Haziran 1765 Perşembe.

'4 1 Muharrem 1185 = 16 Nisan 1771 Salı.

'5 1 Muharrem 1190 = 21 Şubat 1776 Çarşamba.

'6 1 Muharrem 1198 = 26 Kasım 1783 Çarşamba.

'7 1 Muharrem 1199 = 14 Kasım 1784 Pazar.

'8 1 Muharrem 1200 = 4 Kasım 1785 Cuma.
yüz altı Zilka‘de'sinde^ ma‘zûl ve kûşe-güzîn-i zâviye-i hamûl olup, iki yüz on iki Cumâdelûlâ'sında^ vedâ‘-ı ‘âlem-i fânî ve ‘azm-i semt-i câvidânî eyledi.
Müşârun ileyh menba‘-i ‘ulûm-i zehhâr ve keşşâf-ı dekâyık u hakâyık-ı âsâr, râz-dân-ı mezâyây-ı menkûl ve yekke-süvâr-ı mızmâr-ı ma‘kûl, sânî-yi Teftâzânî1382, hem-pây-i Kirmânî1383 ve Isfehânî1384, tavd-ı bâzıh ve ‘ilm-i şâmıh olup, Kâdî13824 üzerine ta‘lîk eylediği Hâşiye'si makbûl-i tıbâ‘-ı ‘ulemâ ve sâyir ‘ulûmda olan tasarrufâtı, müsellem-i erbâb-ı zihn ü zekâ olduğundan fazla, Kasîde-i Bürde'ye yazdığı Türkî şerh si‘a-i ‘ilm  ü fazlına bürhân ve rikkat-i şi‘r ve berâ‘at-i inşâsı müstahsen-i ashâb-ı ‘irfân olup, dervîş-nihâd, halûk ve sâff-i‘tikâd bir ‘âlim-i ‘âmil ve bir fâzıl-ı kâmil idi. Evâyil-i hâlinde bu Fakır ile germ-i ülfet olup, dâyimâ mişkât-ı ‘ilminden iktibâs ve tefsîr ve sâyir ‘ulûmda olan mu‘zılât-ı ebhâsı huzûruna ‘arz ile hall-i kazıyye vü kıyâs ve def-i müşkil ü iltibâs eyleridim. Şi‘ri, Tevfîk Efendi'nin şi‘rine fâyik ve hatt-ı ta‘lîkde akrânını sâbık idi.
