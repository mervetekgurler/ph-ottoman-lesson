Ahvâl-i şeyh-i kabîle-i Hazâ‘il ve inhizâm-ı û ez-savlet-i Vâlî-yi Bağdâd
Basra ile Bağdâd miyânında sâkin olup, ekser ve eşerr kabâyilden Hazâ‘il ‘Aşîreti'ne baş ve zâtında hevâdâr-ı Kızılbaş olan “Hamdülhamûd” nâm kimesne Ağa Mehmed Hân'ın Bağdâd üzerine gelmek âvâzesiyle Bağdâd Vâlîsi'nin iştigâlini fursat ‘add ve cevânib-i erba‘ası miyâh ü neyistân bir mahall-i sa‘bu'l-murûra bir kal‘a binâ  ve etrâfını istihkâmât ile sedd eyleyüp, Bağdâd Hazînesi'ne edâsı lâzım gelan emvâl-i mîriyyeyi edâda mümâtale ve etrâf u eknâfa müdâhale etmekle, mizâc-ı vakte göre sû‘-i serîretinden igmâz ve

◊ 1-30 Zilka‘de 1206 = 21 Haziran-20 Temmuz 1792.

◊◊ 1-30 Cumâdelûlâ 1212 = 22 Ekim-20 Kasım 1797.
te’dîb ü güşmâlinden i‘râz olunmuşidi. el-Hâletü hâzihî gayile-i mezkûre1 ber-taraf olup, şeyh-i merkumun te’dîb ve def'-i mazarratıyla kabâyil-i sâyireyi terhîb lâzım geldiğinden, müşârun ileyh Kethudâsı'nı vâfir piyâde ve süvârî asâkir ile ta'yîn edüp, ‘aşîret-i merkumenin mütehassın oldukları mahalle vardıklarında, sebîl-i 'ubûr mesdûd ve kesret-i miyâh mâni'-i neyl-i maksûd olduğunu müşâhede ile bir tarafı sedd ve ordu sığacak kadar bir mahall-i hâlîde  nasb-ı hıyâm ve miyâh-ı sâyirenin seddine ihtimâm olunduğunu mu'âyene ile kalbine hafakan ve zihnine bîm-i cân 'ârız olup, dehâlet vechiyle hemşîresini irsâl ve bi'n-nefs kendüsi gelmek üzere tâlib-i itmi‘nân-ı bâl olmağla, garazı ifâte-i evkat ve sedd-i menâfiz ile telâfî-yi mâ-fât olduğunu Kethudây-ı mûmâ ileyh ihsâs edüp: “Yevm-i merkumda gelürse, cânına ve mâlına emân verilür” haberi gönderilüp, butû‘-ı hareketi musaddık-ı rekîz-i zamîri olmağla, 'ale's-sabâh tertîb-i sâk u cenâh eyleyerek üzerlerine hücûm ve eşkıyây-ı 'Arab dahi mukabele edüp, mesâff-gâh-ı tarefeyn nümûne-nümây-ı yevm-i ma'lûm olup, dört sâ'at kadar hengâm-ı ceng mütemâdî ve ve bir nefer oğlu ahz olunup, şeyh-i merkum iki nefer oğluyla reh-gîrây-ı bevâdî ve emvâl ü eşyâları garet-ger-i hâzır u bâdî olduğunu müşârun ileyh Dergâh-ı vâlâ'ya 'arz u ifâde eyledi.
