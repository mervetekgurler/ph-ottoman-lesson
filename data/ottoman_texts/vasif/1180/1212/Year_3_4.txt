Âmeden-i Vâlî-yi Anadolu be-Âsitâne ve ruh-sâyî-yi û be-‘atebe-i Şehriyârî
Bâlâda nigâşte-i harîr tahrîr olduğu üzere dağlı eşkıyâsını tedmîr1353 ile Rumeli'yi tathîr mekasıdına mebnî Anadolu Vâlîsi Vezîr ‘Ali Paşa'nın dahi me’mûriyyeti istihsân ve Üsküdar'dan ‘ubûrunda sühûlet mülâhaza olunduğu tarafına ifâde vü beyân olunmuşidi. Müşârun ileyh tebe‘ât-ı sâbıkasını tehayyül ile müsteş‘ir ve ba‘zı mahall-i hatîra keşf-i sırr-ı müstetir edüp, itmi’nân-ı tahsîlinden sonra beş-altı bin âdem ile Haydar-paşa Sahrâsı'na  gelüp müstekarr olmuşidi. Birkaç gün zarfında askerini Davud-paşa Sahrâsı'na imrâr edüp, kendüsi dahi Küçüksu binişinde Sadrıa‘zam hazretleriyle tebdîlen ‘atebe-i felek-kevkebe-i1354 Mülûkâne'ye vaz‘-ı cebhe-i rıkkıyyet ve kesb-i dest-mâye-i nevâziş ü rağbet eyleyüp, dağlı eşkıyâsına dâyir vesâyây-ı Mülûkâne'yi kurt-ı binâgûş-i sem‘ ü tâ‘at ve me’mûr olduğu mahalle ‘azîmet eyledi.
