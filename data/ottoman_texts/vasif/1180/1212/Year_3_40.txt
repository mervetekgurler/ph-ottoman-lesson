‘Azl-i Ağa-yı Yeniçeriyân
Yeniçeri Ağası Tokadî Mustafa Ağa beş seneye karîb Ağalık edüp, kesb-i mâl-i firâvân eylediğine 'adem-i kanâ'at ile “Hel min mezîd?”1385 nidâlarıyla  kolluklar tebdîli ve bî-vakt serhadd ağalarının 'azli gibi umûra tesaddî ve ricâl-i Ocağ'a tama'a mebnî te'addî eylediği, mesmû'-ı hazret-i Tâc-dârî olup, işbu Cumâdelûlâ'nın yirmi dördüncü Salı günü' mûmâ ileyh ‘azl olunup, Kul Kethudâsı olan Eyyûb Ağa, Yeniçeri Ağalığı'yla mesrûr ve Zağarcı-başı bulunan Karslı Mehmed Ağa, Kul Kethudâlığı'yla nâyil-i etemm-ı hubûr olup, Seksoncu-başı Hasan Ağa, Zağarcı-başı ve Turnacı-başı Şehrî Mehmed Ağa, Seksoncu-başı ve Muhzır bulunan Seyyid Mehmed1386 Ağa, Turnacı-başı nasb olundu.
