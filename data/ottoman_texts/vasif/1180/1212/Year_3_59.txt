Vefât-ı İbrâhîm Bey Şeyhulislâm-ı esbâk
Müşârun ileyh maraz-ı müzmin ve inhitât-ı sinn sebebleriyle işbu Zilka‘de'nin ikinci günü' “el-Mev^ü ke’sün ve küllü'n-nâsi şâribuh”1413 bezminden cür‘a-keş-i ferâğ u ‘uzlet ve Sultân Bâyezîd Hazîresi'nde muntazır-ı yevm-i kıyâmet oldu.
Müşârun ileyh bin yüz yirmi târihinde ‘İvaz Mehmed Paşa sulbünden ‘atse-zen-i ‘âlem-i şühûd ve pîrâye-i kımât-ı vücûd olup, kırk altıda'''  dâhil-i silk-i müderrisin ve elli ikide'4 Yenişehir Mevleviyyeti ile kâm-bîn ve elli dokuzda'5 Burusa'ya hâkim ve altmış ikide'6 Medîne-i münevvere ve altmış beşde'7 İstanbul kazâları hükümetinde kâyim olmuşidi. Tenfîz-i es‘âr ve ta‘yîn-i kıyem ü mikdârda ehâlî-yi İstanbul kendüden râzî olduklarına binâ‘en, yetmiş üçde'8 Anadolu Pâyesi'yle mükerreren İstanbul'a Kadı olup, yetmiş beşde'9 bi'l-fi‘l Anadolu Sadâreti'yle mükerrem ve seksan târîhinde'10 Rumeli Sadâreti'yle muhterem ve seksan beşde'11 mükerreren Sadâret-i Rumeli ile mütefahhir ve seksan sekizde'12 telebbüs-i ferve-i beyzây-ı fetvâ ile mütebahtır olmuşidi. Donanma hurûcu günü igase-i Tatar mâddesine müte‘allık, Sadrıa‘zam bulunan ‘İzzet Paşa ile vukû‘ bulan müzâkereleri muhâvereye müncerr ve ahadühümâ âharı gamz ile Pâdişâh'ı muğberr etmişler idi. ‘İzzet Paşa'nın hevâdârları i‘ânet ve mecma‘-i nâsdan bî-vakt ü ibbân, şütûm ile şitâbân olduğu teksîr-i erâcîfe ‘illet  olduğunu hikâyet ile seksan dokuz Cumâdelûlâ'sında'

' 2 Zilka‘de 121ٍ2 = 18 Nisan 1798 Çarşamba.
müşârun ileyh ‘azl ve mübtelây-ı endûh u ezl olup, doksan dokuz Cumâdelûlâ'sında' mükerreren Müfti'l-enâm ve Hallâl-i müşkilât-ı hâss u ‘âmm olmuşidi. O hilâlde ortalığı agyârdan hâlî bulup, dest-i hırs u âzı dirâz ve kati çok kimseleri tecrîm ile muhtâc-ı nân u piyâz eylediğine binâ’en, Şa‘bân'ın on dördüncü günü'2 Meşîhat'den ‘azl olunup, ba‘de eyyâm arpalığı olan Ankara'ya iclâ ve cülûs-ı hümâyûnda menfîlerin sebîlleri ihlâ olunup, bunlar dahi gelüp, hânelerinde mukîm-i kûşe-i inzivâ ve târîh-i merkumda ‘âzim-i semt-i ‘ukbâ oldular.
Müşârun ileyh mühîb ü müşekkel ve te‘azzüz-i nefs ile mümessel, cesûr u gazûb, lecûc ü heyûb, ‘ilm ü kemâlden bî-behre vü nasîb ve nefsâniyyet ü agrâz ile şöhre-i ba‘îd ü karîb  bir kimse idi; tecâvezallâhu ‘an seyyi’âtihî .
