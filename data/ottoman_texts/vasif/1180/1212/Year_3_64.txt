Tevcîh-i Livâ‘-i Eğriboz ve Karlı-ili be-Muhtâr Paşa
Livâ‘-i mezbûr Ca‘fer Paşa mahlûlünden Bender Muhâfızı Vezîr Hasan Paşa'ya ilhâkan tevcîh olunmuşidi. Mîr-i mîrân'dan Muhtâr Paşa'nın pederi Tebedelenli ‘Ali Paşa Vidin Ser‘askeri ma‘iyyetinde asâkir-i vâfire ile mevcûd ve bir cihetle taltîfi maslahatdan ma‘dûd olduğu, Ser‘asker-i müşârun ileyh tarafından tahrîr olunduğuna binâ’en, yevm-i mezkûrda Paşa-yı mûmâ ileyhe Eğriboz ve Karlı-ili tevcîh olundu.
