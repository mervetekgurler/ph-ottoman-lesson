Tevcîh-i ba‘zı menâsıb-ı vülât-i ‘izâm
Haleb'de olan şûriş ü fiten Vâlî'den huluvvüne mebnî olduğuna binâ‘en, Mîr-i mîrân'dan Hasan Paşa'nın Kayim-makam nasbı müstahsen görülmüşidi. Mûmâ ileyh dahi izâle-i ‘isâr-ı nefret-i tarafeyne2 kudret-yâb olmayup, bir Vezîr'in Haleb'de vücûb-ı kıyâmı zâhir ve Mar‘aş Vâlîsi Şerif Paşa, Haleb Vâlîliği'nde ehâlî ile hüsn-i mu‘âşereti ma‘lûm-i ekâbir olduğuna binâ’en, Haleb Eyâleti müşârun ileyhe ve Mar‘aş, Paşa-yı mûmâ ileyhe verilüp, Trabzon Vâlîsi Bîcân-zâde ‘Ali Paşa dahi gulû-yi ‘adûsuyla itlâf olunup, me‘mûriyyetine medâr olmak üzere eyâlet-i mezkûre, Erzurum Vâlîsi Vezîr Ziyâ Yûsuf Paşa hazretlerine mülhak u muzâf kılındı.
