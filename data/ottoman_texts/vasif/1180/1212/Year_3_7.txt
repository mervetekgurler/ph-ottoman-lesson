Vefât-ı Selânikî Mustafa Paşa
Müşârun ileyh merfû‘u'l-Vezâre hânesinde ikamet ile sübha-i rûz u şebi idâre eyleriken, bedenine ‘illet târî ve birkaç günden sonra zebûn-i ser-pençe-i mevt gayr-i ihtiyârî oldu.
Müşârun ileyh Hazînedâr-zâde dimekle ma‘rûf ve kesret-i emvâl ü mahsûlât ile mevsûf olup, seferde Kassâb-başı ve Âsitâne'de Gümrükçü ve Çavuş-başı olmuşidi. Sadr-ı esbak Melek Mehmed Paşa ile miyânelerinde müsâheret münâsebeti olduğundan, refte refte evsâf ü mehâsini ile kâse-i esmâ‘ı  mel‘ân ve Vezâret'e şâyân olduğunu fursat vukü‘unda âverde-i zebân-ı beyân etmişidi. Bi't-tab‘ sohbet-i mü’essir ve kelâm-ı müdellilden i‘râz müte‘azzir olduğuna binâ‘en, ma‘a'l-Vezâre Rumeli Eyâleti ile müstebşir olmuşidi. Vezâret'i hâlinde me‘mûl-i devlet üzere hıdmet edemeyüp, ibtidâ Sakız'da ve ba‘dehû Selânik'de ikametine ruhsat verilüp, bu esnâda vefât ve terk-i vedî‘a-i hayât eyledi.
Müşârun ileyh şinâsende-i ahvâl-i dehr ve dânende-i mizâc-ı ‘asr, fart-ı zekâ ile meşhûr ve seferlerde hıdmetde bulunmuş bir Vezîr-i gayûr idi. Ba‘zı fürû-mâye “Ve-lâ
tenâbezû bi'l-elkab”* nehyinden1355 kenâre-gîr-i ictinâb olmayup, hissetinden kinâye ile o Vezîr-i sütûde-tedbîri —Tenekeci” lakabıyla teşhîr eylediler.
