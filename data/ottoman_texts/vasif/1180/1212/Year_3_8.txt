Fevt-i Ağa Mehmed Hân
Mûmâ ileyh mukaddemâ Hind Pâdişâhı Zemân Hân üzerine Afgan Hâkimi Mahmûd Şâh'ı ta‘yîn edüp, iltikây-ı ferîkayn ve münâveşe-i saffeyn vukû‘unda Mahmûd Şâh gâlib ve Zemân Hân hârib ve ba‘dehû tevassut-ı muslihîn ile ‘adâvetleri mahabbete münkalib ve erhân ü eymân ile Zemân Han o tarafa müncezib kılındığını Buhârâ Hâkimi istimâ‘ eyledikde, mukâvemetden ‘aczini  anlayup, “Dehân-ı seg be-lokma dûhten bih ”** kavliyle hareket ve senevî bir mikdâr hakk-ı Şâhî ile def‘-i husûmet etmişidi.
Ağa Mehmed Hân gayet-i ihtirâk-ı zübâlede müşâhede olunan pertev-i zûd-güzârı kemâl-i ikbâline haml ile pür-‘ucb u gurûr ve tesvîlât-ı şeytâniyye ile vi‘â‘-i mefâsid olan sadr-ı pür-gadrında gûnâ-gûn tehayyülât ser-zede-i zuhûr olup, ya‘nî  me‘âkıl-i hasîneden Şuşi Kal‘ası'nı teshîrden sonra, Dağıstân ehâlîsine irâ‘e-i rehbet ü ihtişâm ve ba‘dehû Tiflîs'i ve Gürcistân'ı bi-hazâfîrihâ âverde-i dest-i temellük ü igtinâm eyleyerek, serhadd-i Hâkanî'ye karîb Gökce nâm Sahrâ'da nasb-ı hıyâm ve Nâdir Şâh'ın musırr olduğu mevâdd-ı hamseyi der-meyân eyleyerek, feth-i bâb-ı hısâm etmek fikr-i hâmıyla bir müddet Tahrân'da kendüye nizâm verüp, asâkir-i İran-zemîn ile Muğan Sahrâsı'na rekz-i a‘lâm eyledikde, Şikâkî Hânı1356 Sâdık Hân'ı asker-i kesîr ile Şuşi Kal‘ası teshîrine nâm-zed eyleyüp, mukabele imkânı meslûb olduğundan, Şuşi Hânı İbrâhîm Hân kal‘ayı terk ile Dağıstân'a firâr ve ‘akab-gîrân ser-i husrân-ı nefsine zafer bulamayup, fekat hazînesini zabt ile dest-zen-i eşyây-ı bî-şümâr ve kal‘ayı dahi hemân o sâ‘at zabt ile ehâlîsini kantara-i seyf-i gadrdan imrâr ve gûl-i Moğol âyinini izhâr eylediler. Bu vak‘a-i müdhişe sebebi ile Ağa Mehmed Han etrâfa ilkây-ı ru‘b ü hirâs ve netîce-i matlabına vusûl içün tertîb-i eşkâl-i kıyâs1357 eyler iken, nâ-gâh
* — ^uj\L. ij^Us Sj = Birbirinizi [kötü] lakaplarla çağırmayın” anlamına gelen bu cümle, Kur’ân, Hucurât, XLIX/11. âyetin orta kısmından alınmıştır.
savt-i cân-gâh-i “îzâ temme emrün denâ naksuhû. Tevekka‘zevâlen izâ kile temme”1358 velvelesi lisân-ı gaybdan sâmi‘a-res-i erbâb-ı intibâh ve Hân-ı mûmâ ileyhin ehass-ı etbâ‘ından biri Sâdık Hân delâletiyle câme-hâbına girüp, deşne-i zâlim-keş ile makamını hâk-i siyâh eylediği Sâdık Hân'ın  ma‘lûmu oldukda, ta‘lîm ve telkini ile katil-i Hân bir tell-i refî‘ üzerine çıkup: —Güzelce Şâh, Sâdık Hân'ı bi'l-cümle Azerbaycân askeriyle Tiflîs tahlîsine me‘mûr  eyledi” dedikde, münâdînin kurbiyyeti tâyife-i Kızılbaş'ın ma‘lûmları olduğundan, bilâ-te‘hîr Sâdık Hân'ın başına cem‘ olup, Hân-ı merkum dahi der-ân-sâ‘at hareket ve seyr-i serî‘ ile gidüp, verâda olan hazâyin-i Şâhî'yi yağmâ vü garet ve Şâh-ı güm-kerde-i râhın helâk ü tebâh olduğunu işâ‘at edüp, asker-i İran perîşân ve her biri bir ümniyye ile birer semte şitâbân oldukları ve Şâh-ı maktûlün Revân Ser-askeri nasb eylediği birâderi ‘Ali-kulı Hân ve Revân Hâkimi Tevekkül Hân'ı ehâlî-yi Revân muhâsara vü habs eyledikleri haberi, Erzurum Vâlîsi Vezîr Yûsuf Ziyâ Paşa hazretleri tarafından mufassalen tahrîr ü inhâ olunmuş[idi]. Hân-ı mesfûrun dimâğında buhâr-ı fesâd rûz-be-rûz müterakki vü müzdâd olup, bâ-husûs Devlet-i ‘aliyye'yi Rûsiyyelü ile bozuşdurmak esbâbını cüst-cûda olup, bu garazı husûl ve Rûsiyyelü ile musâlaha ve terk-i gayile eyledikden sonra, Devlet-i ‘aliyye'yi âhar kavm ile işgal ve kendüsi fârigu'l-bâl Memâlik-i mahrûse'ye itâle-i dest-i ihtiyâl etmek akreb-i ihtimâl olduğuna binâ‘en, bu esnâda berzah-ı peymây-ı ‘adem olması mûcib-i râhat ü âsâyiş ve sebeb-i indifâ‘-i fitne vü şûriş olduğu zâhirdir.
