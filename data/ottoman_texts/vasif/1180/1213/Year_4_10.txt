Vukû‘-ı tebdîlât-ı menâsıb-ı vüzerây-ı ‘izâm
Rumeli Vâlîsi ile Ser‘asker Paşa miyânına ba‘zı ehl-i garaz ilkây-ı fesâd ve o tarafdan müşârun ileyhi ib‘âd, netîce-bahş-ı murâd olacağını îrâd eylediklerine binâ‘en, mesâvî vü kabâyihi Ser‘asker-i müşârun ileyh tarafından hâk-i Der-i devlet-masîr'e ‘arz u tahrîr ve Rumeli, ‘Ali Paşa'ya ve Anadolu, Gürcü ‘Osmân Paşa'ya ve Silistre, Kürd ‘Osmân Paşa'ya tevcîh olunmasını tebdîr etmekle, recâsı hayyiz-i husûle karîn olup, Mustafa Paşa ibtidâ Mu‘ârız Boğazı muhâfazasına ve iki-üç günden sonra Belgrad muhâfazasına ta‘yîn olundu.
