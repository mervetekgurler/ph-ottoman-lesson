‘Azl ü nasb-ı Sadrıa‘zam ve Şeyhülislâm
Françe cumhûru bu hılâlde tedârükât-ı hafiyyeye şurû‘ ve küllî asker ve mühimmât ile meşhûn donanmalarını Ak-deniz'e ihrâc eyleyüp, merzbûm-ı Mısır'a hücûm eyleyecekleri şuyû‘ ve kable'l-vuku‘ bu kazıyyenin ümerâ ve ‘ulemâ ve sâyir vücûh-ı ehl-i Mısır'a iş‘ârı lâzım gelmekle, fi'l-hakika kasd-ı a‘dâ o tarafa ise imdâd-ı devlet vusûl buluncaya dek mazarrat-ı düşmene siper-keş-i imtinâ‘ olmaları tedbîri îka‘ ve kable vusûli'l-haber o vak‘a-i  müdhişe ser-zede-i hükm-i kazâ vü kader olmuşidi.
Devlet-i ‘aliyye hakkında Françelü'nün rıfk-ı hiyel ile meşûb olan safvet-i suveriyyesi Sadrıa‘zam'ı igfâl ve haberin sıdk u kizbe ihtimâli zihnini işgal eylediğinden başka, ferazâ düşmen-i hadî‘at-pîşe istîlây-ı Mısır endîşesinde iseler dahi, mukaddemâ Mısır'ın hâline vukufu olup, ümerâda olan kuvvet ve ehâlîde olan kesret men‘-i a‘dâya kavî ‘illet olacağını tehayyül edüp, vaktiyle tedârükden gaflet ve zanniyyât ile  ifâte-i vakt ü sâ‘at eylediğinden, a‘dây-ı dîn bilâ-müzâhim mahrûse-i Mısır'ı ârâm-gâh-ı sipâh-ı müşrikîn ve Şeyhulislâm-ı vakt olanların umûr-ı devlete nezâret-i mutlakaları olup, bu makûle ahvâli ihtâr ve vukû‘-ı mekârih-i umûrdan Sadr-ı vakt olanları inzâr lâzım iken, Müfti'l-enâm bulunan Dürrî-zâde Mehmed ‘Ârif Efendi muhâfaza-i câh zımnında re‘y-i Vezîr'e tâbi‘-i mutlak ve muhâlefetden tapîde-dil-i havk u ferak olup, mesmû‘âtını ızmâr ve mesnedine lâyık olan kelime-i hakkı tefevvühden ictinâb ile terk-i lâzime-i îkaz u iddikâr, hakkında sebeb-i igbirâr-ı Tâc-dârî olup, işbu Rebî‘ulevvel'in on sekizinci Pençşenbih günü' ikisi birden ‘azl olunup, ‘İzzet Paşa Balık-hâne ve çekdiride mübtelây-ı çâr-mevce-i ‘itâb ü te’nîb ve birkaç günden sonra sâhil-i selâmete vusûl ile Sakız Cezîresi'ne tagrîb olunup, Dürrî-zâde Efendi dahi refîkını ta‘kîb ile Burusa'ya tesrîb olundu.
Erzurum Vâlîsi Vezîr Ziyâ Yûsuf Paşa hazretlerinin şems-i ikbâlleri büzûg ve mühr-i tâli‘leri fürûg bulaldan berü hıdemât-ı Devlet-i ‘aliyye'de cân-sipâr ve siyâset-i  re‘âyâ ve himâyet-i fukarâda cemîlü'l-etvâr olduklarından gayri, ‘ilm ü hünerleri gün gibi zâhîr ve ‘akl ü reviyyetleri mahsûd-ı kâr-güzârân-ı ekâbir olup, umûr-ı mülkiyyede olan tedbîr-i dil-pezîrleri, usûl-i hikmet-i ‘ameliyyeye mülâzım ve kemâl-i cûd u ihsânları tayy-kerde-i nâm-ı Ma‘n1418 ve Hâtim1419 olduğu ‘an-asl ma‘lûm-i Pâdişâh-ı cezîlü'l-mekârim olmağla, müşârun ileyh hazretlerine mühr-i hümâyûn müjdesiyle mahsûs Hasekî ihrâc ü tesbîl olunup, Kayim-makamlık ile ‘İzzet Ahmed Paşa-zâde ‘Abdullah Beyefendi mesrûr ve huzûr-ı hümâyûnda telebbüs-i serâser ile nâyil-i etemm-i hubûr oldu.
Re‘îsü'l-‘ulemâ olan ‘Âşir Mustafa  Efendi hazretleri ‘ulemây-ı ‘izâmın sâhib-i vak‘ u i‘tibârı ve min-ciheti's-sinn cümlesinin ser-âmed ü ihtiyârı olduğundan başka, ‘âlim-i ‘âmil, müdebbir ü ‘âkıl olup, tehzîb-i ahlâk ile tekmîl-i nefs ve celb-i rızây-ı Hakk zımnında sarf-ı yevm ü ems edüp, makam-ı Fetvâ'ya min-külli'l-vücûh sezâ olduğu nakş-ı fu‘âd-ı Şehriyâr-ı vâlâ-nijâd olmağla, ol dahi yevm-i mezkûrda telebbüs-i ferve-i beyzâ ile makam-ı Meşîhat'e irtika eyledi. Mübeşşir-i mühr-i hümâyûn Yûsuf Paşa hazretlerine vusûl buldukda, kemâl-i isti‘câl ile kıbletü'l-ikbâl olan Dergâh-ı vâlâ'ya rû-mâl olmak üzere olduğu tahkik olunup, Kapu Kethudâsı Seyyid Mehmed Efendi ve Teşrîfâtî Efendi, mukaddemce

◊ 18 Rebî‘ulevvel 1213 = 30 Ağustos 1798 Perşembe.
istikbâle mihmîz-rân-ı ‘azîmet ve da‘vet zımnında Silahdâr-ı hazret-i Şehriyârî dahi şedd-i zeber-teng-i nehzat edüp, tayy-i merâhil ile işbu Cumâdelûlâ'nın on beşinci yevm-i Hamîs^ Üsküdar'a vâsıl olacağları ihbâr olunup, fi'l-hâl Üsküdar'da vâki‘ Mehmed Paşa Kasrı'nda tertîb-i  ziyâfet ve Şeyhülislâm ve Kâyim-makâm Paşa hazerâtı ve Sadreyn ve Nakıbüleşrâf ve sâyir huzûrları mu‘tâd olan zevât resm-i istikbâli icrâ ve tenâvül-i ta‘âm ‘akabinde Şeyhulislâm Efendi mürâfakatiyle Serây-ı hümâyûn'a vusûl ve huzûr-ı hümâyûnda ruhsat-yâb-ı kıyâm u müsûl olup, mühr-i hümâyûnu yeden-be-yed i‘tâ ve sadefçe-i sâmi‘aları mervârîd-i vesâyâ ve tenbîhât-ı Mülûkâne ile imlâ olundukdan sonra, serâsere dûhte bir sevb-i semmûr müşârun ileyh hazretlerine ve beyâza kaplu bir sevb-i semmûr Şeyhulislâm hazretlerine iksâ olunup, taraf-ı hümâyûndan ihsân olunan müzeyyen atlara süvâr ve hem-‘inân-ı mürâfakat olarak Serây-ı Âsafâne'lerine gelüp, resm-i ‘âdî  hıtâmında Müfti'l-enâm hazretleri konağlarına ‘avdet ve Sadrıa‘zam hazretleri erbâb-ı menâsıba ‘umûmen ilbâs-ı hil‘at buyurdular. Sadrıa‘zam hazretlerine verilan Sadâret târîhlerinde Sürûrî'nin,
Pâdişeh ma‘dende buldu, mührüne lâyık güher1420 (^ii ^^ij^ J^y. o^j^a^ 4İob)
târîhi cümleden rengîn ü a‘lâ ve Şeyhulislâm Efendi'ye verilan târîhlerden selîm ü halîm ma‘nâları tazmîniyle,
Şeyhulislâm-ı Selîm (.U »^^^' ^i)
târîhi -ki nısf-ı mısra‘dan ‘ibaretdir- “Hâzâ min-kehâneti'ş-şu‘arâ”1421 denmeğe sezâdır.
