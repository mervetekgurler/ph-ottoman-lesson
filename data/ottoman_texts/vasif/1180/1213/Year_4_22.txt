‘Azl ü nasb-ı Ser-çavuşân
Bir müddetden berü Dîvân-ı hümâyûn'da Çavuş-başı olan ‘İzzet Paşa-zâde Sa‘îd Beyefendi eğerçi ‘iffet ile ma‘rûf ve hüsn-i hulk ile mevsûf olup, ancak hıdmet-i mezkûre levâzımından olan cerbeze ve kuvvet-i müdâfa‘adan hâlî olduğu ma‘lûm-i Sadr-ı ‘âlî olup, işbu Cumâdelâhıre'nin on ikinci günü' mîr-i mûmâ ileyh ma‘zûl ve sâbıka Tevkî‘î olan ‘Osmân Efendi Çavuş-başılık ile nâyil-i e‘azz-i me‘mûl oldu.
