‘Azl ü nasb-ı Tezkire-i Evvel
Bir müddetden berü Büyük Tezkireci olan Mehmed ‘Ârif Efendi me‘mûr olduğu hıdmetde kusûru olmayup, kendü dahi erbâb-ı me‘ârifden iken etbâ‘ belâsıyla lisâna gelüp, hakkında mizâc-ı feyz-imtizâc-ı Mülûkâne mütegayyer olduğundan gayri, Sadrıa‘zam hazretleri, Şeyhulislâm Efendi hazretlerini tatyîb içün dâmâdını Bâb-ı ‘âlî'ye takrîb-i murâd etmekle, işbu gurre-i Şa‘bân'da^ Küçük Tezkireci olan ‘Avnî Efendi, Büyük Tezkirecilik'e is‘âd ve dâmâd-ı Fetvâ-penâhî Nûrî Halîl Bey Küçük Tezkirecilik ile ber-murâd kılındı.
