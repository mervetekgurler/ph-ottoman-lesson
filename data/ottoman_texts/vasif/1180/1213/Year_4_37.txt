Tevcîh-i Kazâ‘-i Haleb ve tevcîh-i Mîr-i mîrânî be-Seyyid Ahmed Paşa-zâde
Mevâlî-yi Devriyye'den sâbıka Filibe Kadısı Perdeci Hasan Efendi emedd-i medîd dil-bend-i ümmîd olduğu Mahrec Mevleviyeti'ne sa‘y-i cedîd edüp, cidd ü sa‘yi müsmir ve Mahrec'e mûsıl olmak üzere gurre-i Rebî'ulâhır'dan Haleb Mevleviyyeti ile müftehır oldu.
Erzurum Vâlîsi Vezîr es-Seyyid Ahmed Paşa-oğlu ‘Alâ‘eddîn Bey'i dâhil-i defter-i Emîrü'l-ümerâ etmek bâbında dâmen-gîr-i ilticâ olup, niyâzı karîn-i müsâ‘ade-i hazret-i Cihân-bânî ve şehr-i mezkûrda mahdûmuna Rütbe-i Mîr-i mîrânî erzânî kılındı.
