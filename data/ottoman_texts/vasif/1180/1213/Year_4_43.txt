İ‘dâm-ı ba‘zı eşkıyâ
“Bostancı-oğlu” nâm kimesne bir müddetden berü Burusa'da kesb-i şöhret ve ehâlî-yi memleket mazarratından mücânebet ile re‘yine inkıyâd ü mütâbe‘at ve bu sebeble re‘âyâ ve fukarâya itâle-i dest ve te‘addî  vü hasâret etmekle, emr-i istîsâli Burusa Mütesellimi'ne sipâriş olunmuşidi. Mütesellim-i mezbûr fursat-yâb ve şakı-yi merkumu küşte-i seyf-i âteş-tâb edüp, rufekâsı müteferrik ve ele geçenlerinin câme-i hayâtı mütemezzik olduğu haberi Der-i devlet-medâr'a vârid oldu. 
