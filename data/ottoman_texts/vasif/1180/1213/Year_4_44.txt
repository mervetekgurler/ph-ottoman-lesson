Mebde‘-i fesâd-ı Devlet-i Françe Ve cumhûr-şüden-i îşân
Françelü'ye dâyir nev-be-nev hudûs eden ahvâl ve ifsâd-ı ‘âlem zımnında tertîb
*
eyledikleri mekr ü âl her ne kadar butûn-ı Vekayi -nâme-i âlimde tafsil u icmâl olunmuş ise
1 Bu başlıkta ve sonraki bazı bahislerde nüshalar arasında konu sıralaması açısından takdim ve te‘hîrler yer almaktadır. Biz nüshaları karşılaştırırken metnin akışına uygun olan sıralamayı esas alarak nüshalar arasındaki takdim ve te‘hîrleri dikkate almadık. Konuların geçtiği bölümleri nüshalardaki varak numaralarına işaret etmek suretiyle gösterdik. Konu ile ilgili gerekli açıklamaları, Giriş’te “Nüshaların Mukayesesi” başlığı altında ayrıca inceledik.
dahi1431, tâyife-i mesfûrenin hey‘et-i ictimâ‘iyye-i devletlerine ‘ârız olan vehn ü fesâd ve bu tavr-ı garîbi ihtiyârlarına teferru‘ eden mevâdd ‘ale't-tertîb sıhhati üzere bir makale-i münferideye hasr olunmak münâsib görülüp, binâ’en-‘alâ-zâlik maksada şurû‘ ve bu veçhile tebyîn-i fusûl ü fürû‘ kılınur ki, İngiltere Devleti, Yeni Dünyâ'da memâlik-i kesîreye mâlik olup, vüs‘at-i erâzî ve kesret-i menâfi‘ sebebleriyle birkaç sene mukaddem ehâlîde refâh-ı küllî müşâhede eylediklerinden, tekâlîf-i kadîmelerin tahkir ve ba‘zı zamâyim vaz‘ını tedbîr etmişler idi. Yeni Dünyâ halkına bu tavr gayr-i me‘lûf, gayet girân u mahûf görünüp, kabûl-i zamâyimden rû-gerdân ve miyânlarında mübâhase-i sûret-i ‘isyân güzerân olduğunu İngilterelü teferrüs edüp, şurû‘-ı mülzim olmak hasebiyle irâdelerini cebr ü ikrâh ile icrâ ve vücûh-ı ehâlîyi tahvîf ü terhîb ile ahkâmlarına râm etmek sevdâlarına düşüp, ‘âkıbetü'l-emr bu ibrâm u zûr İngilizlü'ye1432 tâbi‘ Yeni Dünyâ halkını [Ü3 ] i‘lân-ı harbe muztarr ve ‘isyâna mecbûr edüp, Françelü ise ‘an-asl İngilterelü'nün hasm-ı cânı ve dâ‘imâ verâsında fursat-cû bir düşmen-i bed-peymânı olup, ehâlînin bu reftârını tervîc ü tahsîn ve İngilizlü'nün1433 ef‘âlini takbîh u tehcîn ve i‘ânet-i fi'l-cümle ile bünyân-ı niyyet ü ‘azîmetlerin ihkâm ü tarsîn eylediler. Bu esbâb ile İngilizlü ile Yeni Dünyâ halkı miyânında birkaç sene ceng ü cidâl müte‘âkıb ve gâh bu taraf ve gâh o taraf galib olup, encâm-ı kâr İngilizlü ıslâh-ı ehâlîden ‘âciz ü bîzâr olup, taht-ı tasarruflarında olan on üç  eyâletlik mahall cumhûr şekline girmekle, İngilizlü'den kat‘-ı rişte-i teba‘iyyet ve fesh-ı râbıta-i mahkûmiyyet eylediler.
Bu keyfiyyet Françelü'nün tahrîk ü igvâsıyla vücûd-pezîr olduğundan, meclislerinde her biri bî-pervâ bu garaza mebnî tedbîr ü ârâ ‘arz u isbât eyleyerek, serbestlik menâfi‘ini ve tahte'l-hükm olmamak fevâyidini müzâkere eder oldular. Françe'de mevcûd eclâf-ı nâs bu maslahat-ı bî-esâsı hevâlarına muvâfık ve husûl-i yek-rengî vü tesâvî ile refâh-ı hâle mutâbık görüp, bir Pâdişâh-ı kahir u müstakıllin dâyire-i hükmüne duhûl ü i‘timârın fâyidelerini ‘adem-i tefekkür ile seg-i herze-meres gibi vâdî-yi teferrüd ü istibdâdda pûyân olmağı ihtiyâr ve metâlib-i fâsidelerin icrâya ba‘zı esbâb-ı kevniyye dahi ref‘-i berka‘-ı istitâr edüp, şöyle ki, Françe Devleti'nin ba‘zı ‘avârızât ile ahvâl-i hazînesi muhtell ve îrâdı mesârıfından ekall olup, fâyiz-i zâyid ile mebâliğ istikrâz edüp, umûr-ı zarûriyye-i devletlerin idâre eder olmuşlaridi. Tetâbü‘-i sinîn ile istidâne olunan mebâliğin nemâsı hadden bîrûn ve re‘sü'l-mâl'den birkaç
* Vâsıf Efendi'nin burada işaret ettiği Vekâyi'-nâme'sı Mısır'ın işgal sonrası Padişâh'a sunduğu Tesliyet-nâme adlı risâlesidir.
kat efzûn olup, [Ü3 ] vükelây-ı devletleri ba‘zı tasarrufât-ı ‘akliyye ile hazîneye vefret ve düyûna kıllet vermek kasdında olduklarını eşhâs-ı nâs vükelâsı ihsâs ve bu vaz‘-ı ıztırârîyi mebnây-ı gadr ü zulme esâs zann etmeleriyle, yüz seneden berü karîn-i indirâs olan âyîn ve kâ‘ide-i dîrînlerin icrâya rağbet ve rehâbîn ve vücûh-ı kavm ve tavâyif-i nâsı bir meclise da‘vet ve sebeb-i cem‘iyyeti cümleye işâ‘at ile haml-i sakîl-i vezâyi‘ ve mahlûlâtı izâleye berçîde-dâmen-i ihtimâm oldukların takrîr ü i‘lâm eylediler.
Tarafdârân-ı devlet kalîl ü nezîr ve evgad u eşhâs-ı nâs kesîr olmak takrîbi ile vükelâ mağlûb ve ma‘kûlu tefhîmde kudretleri meslûb olup,  herc ü merc-i devlet emâreleri gelüp görünmeye başladı. Françe Kıralı On Altıncı Luyis vukü‘ bulan hâdiseden mütevahhiş olup, zümre-i muhâlifîni savlet-i asker ve kuvvet-i tedbîr ile itâ‘ate getürmek fikrine düşüp, sınıf-ı erâzilden mürekkeb olan asker hareketden ictinâb ve teşvîş-i hâtır ile Kıral dahi hüsn-i tedbîre zafer-yâb olamayup, muhâlifler askerin ihtirâzına ve kendülerinin galebe vü kesretlerine igtirâr ile izhâr-ı tecellüd ve devletlerinin mizâcında cây-gîr olan ‘ileli gûyâ izâleye tekayyüd ile devlet, mütegalliblerinin tesallut u tehakkümüne mâni‘ olur cedîd bir tavr-ı hükûmet ihdâsına teşebbüs eylediler. Ve livâ‘-i kuvvet ü sevreti menkûs olup, bi'z-zarûre ihdâs eyleyecekleri tavr-ı [Ü3 ] hükûmete rızâ-dâde olmuşidi. Ancak enefe-i hükûmet-i mutlaka ve devâ‘î-yi ‘izz-i devlet tehammül-bâr-ı kayd ü mahkûmiyyetden âbî olup, derdine çâre bulmak ve ser-keşân-ı devlet bârizü'l-inkılâbını ‘alâka-i iltihâm-ı müsâheret ile tarafına tab‘an meyl ü teveccühü müte‘ayyin olan Nemçe împeratoru'yla kahr u tenkîl etmek zımnında Paris'den Beç'e doğru firâra yüz tutup, muhâfaza-i Kıral'a me‘mûr olanlar firârına vâkıf olacak verâsından âdemler isrâ‘ ve re‘s-i hudûdda tutulup, kerhen ircâ‘ ve bu firâr mâddesi tabâyi‘-i muhâlifîne mülâyim görülmeyip, nefs-i Kıral'a ve tavr-ı hükûmetine izhâr-ı buğz u ‘adâvet etmeleriyle, fi'l-hâl Kıral-ı mazlûm hakkında cemî‘ inâme ma‘lûm olan evzâ‘ı îkâ‘ ve tavr-ı cedîdi bilâ-müzâhim ihtirâ‘ eylediler. Bu keyfiyyât hem-civâr olan düvele mün‘akis olup, def‘-i sirâyet endîşeleriyle i‘lân-ı muhârebe ve taraf taraf zuhûr-i mudârabe vü müşâgabe ile ‘âlem, nümûne-nümây-ı eyyâm-ı şûriş ü hiyâc ve bi-hükm-i istidrâc muhâliflerin  bâzâr-ı ümniyyeleri karîn-i revâc olup, devletlerin ekserini ifsâd ve tavr-ı cedîdden ‘ibâret olan meslek-i nâr-ı fitneye hâh u nâ-hâh münkâd eylediler.
