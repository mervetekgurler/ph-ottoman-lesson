Tetimme
Françe'de müceddeden ihdâs olunan tavr-ı hükümet, teceddüd-i evzâ‘ ve ihtilâf-ı tıbâ‘ hasebiyle bu âna dek üç defa tegayyür kabûl edüp, el-hâletü hâzihî idâre-i umûr ve muhâfaza-i kanûn-i cumhûr iki sınıf muhtârlara ve beş nefer müdîrlere münhasır olup, sınıfının biri beş yüz ve dîgeri [Ü3 ] iki yüz elli kimseden mürekkeb olup, zikr olunan beş yüz neferin hulâsa-i tedbîrleri bilâ-istikrâr iki yüz elli kimsenin meclisine tefvîz u ihâle olunup, zimâm-ı nakz u ibrâm sınıf-ı ahyerin yed-i ihtiyârında olduğundan, mâddeyi cerh ü ta‘dîl ve ibka vü tebdîl ‘akabinde icrâ ve infâzını beş nefer müdîrlere tefvîz ve anlar dahi bilâ-dahl ü ta‘rîz tedbîr-i sınıf-ı ahyer ile istikrâr bulan mâddeyi kuvvetden fi‘le îsâl etmek ve bu beş neferin senede biri çıkup, sınıf-ı ahyerden biri kur‘a ile yerine ta‘vîz olunmak kârâr bulmuş nizâmlarından olduğu, ihbâr-ı sikat ile tevâtür-yâb-ı iştihâr olmuşdur.
Françelü'nün ihtirâ‘ eyledikleri mezheb-i bâtıl, Keykubâd bin Fîrûz bin Yezdicerd vaktinde zuhûr eden “Mezdek” nâm hakîm-i dâllin mezhebine mümâsil olup, şöyle ki, ni‘met-i dünyâ beyne'l-ağniyâ‘i ve'l-fukarâ‘ mütefâvit olmayup, mutlaka umûr-ı ‘âlem ‘ale's-sevâ‘1434 olmak semt-i mu‘avvecine zâhib idi. İstihlâl-i muharremât ve ibâha-i mahzürât tabâyi‘-i esâfile muvâfık olduğundan, nüfûs-ı kesîre re‘yine1435 tâbi‘ hattâ Keykubâd dahi ahkâm-ı fâsidesine mutâvi‘ olup, tav‘an [e]v kerhen kalem-rev-i hükûmetinde olan ‘umûm nâsı bu dalâlete ilka ve inkıyâd etmeyenleri mübtelây-ı şikence-i cevr ü ezâ eyler idi. Keykubâd'ın oğlu Kisrâ bu mesleğe sülûkden ibâ eylediğini hakîm-i mesfûr pederine inhâ ile iştikâ etmekle, bu mezheb-i bâtıla teba‘iyyet içün Keykubâd, oğlu'na nasîhat eyledikde, istibâha-i emvâl ü nisvân sebebleriyle vâlid, veledi; veled, vâlidi bilmeyüp, lede'l-iktizâ da‘vây-ı istihkak-ı mîrâs lağv u bâtıl olacağından gayri, zabt-ı erâzil ve men‘-i te‘addî-yi esâfil ve infâz-ı evâmir ü nevâhî ve icrây-ı ahkâm-ı İlâhî zımnında te‘yîd-i1436 âsumânî ile tekarrur eden riyâset ü siyâset bi'l-külliyye mu‘attal olacağını beyân ve butlân-ı mezhebine ityân-ı1437 bürhân etmekle, bu men‘-i müdellel Keykubâd'a te‘sîr edüp, Mezdek'i ‘alef-i telef-i şemşîr eylediği mesbût-ı cerâyid-i havâdis-nüvîsân-ı çarh-ı esîrdir1438.
Devlet-i ‘aliyye-i ebediyyü'l-karâr bu şûriş ü ihtilâlin encâmına intizâr ile bî-taraflık mesleğini ihtiyâr eylediği hâlde, düvel-i Nasârâ'nın ekserîsi tav‘an ev kerhen tâyife-i mesfûrenin cumhûriyyetlerin ikrâr ve Devlet-i ‘aliyye tarafından dahi tasdîk-ı Cumhûriyyet ile Âsitâne'de elçilerinin ikâmetine ruhsat verilmesi niyâzını tekrâr etmişler idi. Muktezây-ı hâle nazaran Âsitâne'de elçilerinin ikâmetine ittifâk-ı cümle ile cevâz verilüp, üc beş günde bir elçi tebdîli gibi televvün-i tabî‘at ve hubs-tıynetlerin izhâr eylediklerinden gayri, umûr-ı harbiyyeleri vükelâsından bir şahsı Büyük Elçilik ile Âsitâne-i sa‘âdet'e irsâl ve lede'l-vusûl  ‘atebe-i gerdûn-debdebe-i Mülûkâne'ye rû-mâl oluncaya dek, kati çok evzâ‘-ı tâkat-fersâ ile mûris-i infi‘âl olup, ne hâl ise inkızây-ı maslahat-ı sefâretle “İlâ haysü elkat rahlehâ ümmü kaş‘am ” semtine şedd-i rihâl eyledi1439.
İstîlây-ı küffâr-ı Françe be-Mısır
Tâ‘ife-i mesfûrenin desîseleri ‘âleme münteşir ve tegallüben hazâyin-i mülûk ü emvâl, ağniyâya tasarruf ile yevmen-fe-yevmen miknetleri mütekessir olup, zikr olunduğu vech üzere Avrupa halkını silmen ve harben dâyire-i itâ‘atlerine idhâl ve serkeşlerini kuvvet-i asker ile terhîb ü izlâl eylediklerine kanâ‘at etmeyüp, ile'l-ân bî-taraf ve dostlukda kemâ-selef olan Devlet-i ‘aliyye'ye hıyânet ve hufyeten re‘âyâsını izlâl ü ifsâda mübâderet üzere oldukları, reftâr-ı hadî‘at-âsârlarından istidlâl olunduğundan fazla, Bahr-i Süveys'den Hind memâlikine yol bulup, hasm-ı kadîmleri olan İngilizlü'yü tenkîb ü iz‘âc ve belki o diyârdan külliyyen tard u ihrâc mekâsıd-ı fâsidesiyle, ibtidâ Mısr-ı Kâhire'yi istîlâ içün küllî donanma tedârükünde oldukları istiş‘âr olunmağla, hufyeten Devlet-i ‘aliyye tarafından tedbîrât-ı mukteziyyeye mübâşeret ve sûret-i zâhirde tâyife-i mesfûreye irâ‘e-i vech-i mülâyemet olunarak, ümerâ‘-i Mısrıyye'ye bu ahvâl nihânîce bast ü tezkîr ve gaflet ü rehâvetden tahzîr ve hâssaten Mektûbî hulefâsından Ahmed Erîb Efendi bu husûsu ifâde içün tesyîr olunmuşidi.
Françelü tarafından ihtimâl-i zarar, havâtır-ı ekâbire def‘aten hutûr etmeyüp, istiknâh-ı hakıkat-i hâl edinceye dek düşmen-i sekarr-makarr küllî donanma ile Mısır'a ‘âzim olduğu muhakkak u mukarrer olup, berîd ü nüvîdin vaktiyle vusûlüne siper-keş-i 
* — fi isli; itil i&gt; Jı = Ölümün yükünü bıraktığı yere kadar [gitsin]” anlamına gelen bu cümle, İbn Nübâte’nin — fiil fi isli; itil i&gt; J! / fk^ m ûij ij-4 îti jıl / ^^ı ^ı— 'js sk jij / JJjl filî i-d Jjli kjj = Azarlayan kişinin
sözlerini anlayacak değilim, ne kadar anlamak için gözlerimi dört açsam da. O zaman isterse o sussun isterse kalksın, ölümün yükünü bıraktığı yere kadar [gitsin]” beytinin son kısmından alınmıştır; bk. Cemâleddîn b. Nübâte el-Mısrî, Dîvânü İbni Nübâte, Kâhire 1323, s. 343; Ebü't-Tâhir Mecdüddin Muhammed b. Ya‘kûb b. Muhammed Firuzâbâdî, Kâmûsu’l-Muhît, trc. Mütercim Ahmed ‘Âsım, III, 540.
mümâna‘at ve bu makule hatb-ı ‘azîm ve emr-i cesîmin tahkikini butû‘ u te‘ennîye havâle edenler üftâde-i vâdî-yi hayret oldular. 
Binâ-berîn işbu bin iki yüz on üç senesi Muharremü'l-harâmın on beşinci günü' Bonaparta nâm Ceneral'in sergerdliğiyle Françe donanması İskenderiyye'ye vusûl ve muhârebe-i cüz’iyyeden sonra İskenderiyye'ye duhûl edüp, ba‘dehû Reşîd ve Dimyât'ı zabt ve Mısır'a hücûm ve Mısır Vâlîsi ve ümerâ‘-ı Mısrıyye tîz elden tedârük edebildikleri asker ile mukabele-i hasm-ı gaşûm edüp, henûz ‘âkıbet-ı harb ma‘lûm olmadan Mısırlı Ordusu'nu garet ü yağmâya tesaddî eden eclâf-ı ‘Urbân'ın hıyâneti ve hasma min-külli'l-vücûh i‘âneti sebebleriyle asker-i Mısrî pâydâr olamayup, Şeyhü'l-beled dahi karşu tarafda bulunmağla, ahadühümâ âhara imdâddan me‘yûs olarak müteferrik u perîşân ve her biri bir tarafa gürîzân1440 oldular. Garâyib-i ahvâldendir ki, bu keyfiyyet-i müdhişe vuku‘ bulmazdan mukaddem Françelü'nün etvârlarından Devlet-i ‘aliyye hakkında hiyel-i kâmine hiss olunup, istiknâh-ı zamâyir-i cumhûr içün Paris'de mukim Devlet-i ‘aliyye Elçisi ‘Ali Efendi'ye tahrîrât gönderilmişidi. ‘Ali Efendi me‘mûr olduğu vech üzere istikşâf-ı hâl eyledikde, cumhûr tarafından inkâr ve hılâf-ı şurût harekete tesaddî olunmayacağı iş‘âr olunup, Mısır'a istîlâları vuku‘undan sonra istînâf-ı su‘âl olundukda, inkâra mecâl kalmayup, Françelü'nün bu hareketi devlete muzırr olmayup, İngilizlü'nün Bahr-i Hind'de vâki‘ ticâretlerini men‘a temhîd-i mukaddime kabîlinden olduğunu telmîh ve Devlet-i ‘aliyye Françelü üzerine sefer etmek ihtimâli olursa, Nemçe ve Rûsiyye  İmperatorları def‘aten memâlik-i ‘Osmâniyye'ye hücûm eyleyeceklerini tasrîh ve süyûf-i sârimeleri niçe yüzyıldan berü âguşte-i hûn-ı küffâr olan Devlet-i ebed-karâr'ı ihâfe ile bilâ-müzâhim Mısır Ülkasi'ni, memleketlerine izâfe kaydına düşdükleri, Şehriyâr-ı hamiyyet-şi‘âr  hazretlerine bâ‘is-i heyecân-ı mevâdd-ı gayret ü himmet olup, sû-be-sû a‘dâ üzerine sevk-ı asâkir-i İslâm ahz-ı sâr u intikam kılınmak bâbında erkân-ı devlet ve hıdmet-güzârân-ı saltanatlarına tenbîh-i eşedd ve emr-i mü‘ekked-i Husrevâne'leri sudûr edüp, fi'l-hâl telâfî-i mâ-fât zımnında tedârükât-ı kaviyyeye şurû‘ ve birkaç def‘a Bâb-ı ‘âlî ve hâne-i Fetvâ-penâhî'de meşveretler vuku‘ bulup, Cezzâr Paşa'nın Ser‘askerlik ile Mısır'a me‘mûriyyetinde Dürzî tâyifesi ve o cibâlde vâki‘ milel-i muhtelife halkı hal‘-i ribka-i itâ‘at ve düşmen ile bi'l-muhâbere müteffik u yek-cihet olmak mülâhazaları der-meyân ve Haleb Muhassılı İbrâhîm Ağa'nın ‘uhdesine Eyâlet-i Şâm ve Mısır Ser‘askerliği tefvîz olunmak istihsân olunup, fi'l-hâl tarafına teşrîfât irsâl ve bi'l-cümle Anadolu askeri ma‘iyyetine ta‘yîn ve mühimmât ve levâzımât-ı sâyire ile me‘mûriyyet-i cesîmesi tehvîn olunduğundan gayri, sevâhil-i Bahr-i sefîd ve Cezâyir'de vâki‘ kılâ‘ u bıka‘ gereği gibi keyd-i düşmenden muhâfaza olunmak husûsâtı me’mûrlara te‘kîd ve o taraflar dahi asker ve mühimmât ile teşyîd ve ümerâ ve ‘Urbân ile ihtilâtı melhûz sâbıka Şâm Vâlîsi ‘Azm-zâde Vezîr ‘Abdullah Paşa'ya Mısır Eyâleti tevcîh olunup, Mısır'dan ‘avdet eden ümerâ ve cündîleri istıshâb ve o havâlîde olan kabâyil ve ‘aşâyiri isticlâb etmek maslahatlarına  me’mûr kılındı. Bahr-i sefîd Boğazı'nın muhâfız ve askerden huluvvü mugayir-i resm-i hazm olduğundan, merfû‘u'l-Vezâre Zihneli Hasan Paşa'nın Vezâret'i ibka ve Boğaz Muhâfızı nasb olunup, Boğaz'a gelinceye dek vekâleten ikamet ve mühimmât ve neferâtına nezâret ü dikkat etmek üzere Defterdâr-ı esbak Moralı-zâde ‘Osmân Efendi ta‘yîn  ü isrâ ve Françe Elçisi Âsitâne'de olmayup, Maslahat-güzâr'ları Kapu'ya ihzâr ve Re’îs Efendi odasında tebe‘ât-ı devleti iş‘âr olunarak mücerred i‘lân-ı harb ma‘lûm olmak içün hılâf-ı resm Yedi-kulle'ye habs olunup, düvel ka‘idesi üzere etrâfa beyân-nâmeler neşr olunmağla, sûret-i beyân-nâme ‘ayniyle bu mahalle sebt olundu.
