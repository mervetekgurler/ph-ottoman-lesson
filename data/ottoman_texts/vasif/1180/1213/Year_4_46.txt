Sûret-i beyân-nâme-i mezkûr
Devlet-i ‘aliyye ile Fransa devleti beyninde kadîmü'l-eyyâmdan berü derkâr olan silm ü vifâk hiçbir vakitde mübeddel-i husûmet ü şikak olmayup, bu âna dek her vechile ‘âriza-i halelden masûn olarak ‘uhûd u şurûtun kâmilen îfâ ve merâsim-i vedd ü velânın kemâ-yenbagî icrâsına taraf-ı Devlet-i ‘aliyye'den dâ’imen ve müstemirren gereği gibi ri‘âyet ve her hâlde ibrâz-ı âsâr-ı dostî vü safvet olunduğu, ‘âmme-i düvel ‘indinde ma‘lûm olan hâlâtdan olduğundan mâ‘adâ, bundan altı sene mukaddem Fransa'da zuhûr eden ihtilâlin ibtidâsından ekser Avrupa düveli beynlerinde ‘ahd ü mîsâk ve Fransa ‘aleyhine ittifâk olundukda, zimâm-ı hükûmeti nez‘ eden Fransa'da müdîrlerinin etvâr u harekâtı nâ-revâ olduğu bedîdâr iken, Devlet-i ‘aliyye mücerred Fransa milleti ile derkâr olan kadîmî dostluğa ri‘âyeten bî-taraflığı ihtiyâr edüp, düvel-i müttefika  taraflarından Saltanat-ı seniyye, Fransa ile fesh-ı râbıta birle dâyire-i ittifâklarına duhûle bi'd-defe‘ât da‘vet olunmuşiken ve ol esnâda Fransa'nın kerâhet-i ahvâli yevmen-fe-yevmen kesb-i iştidâd etmek üzere olduğundan başka, düvel-i müttefika asâkirinin Paris'e tekarrübü ve ba‘dehû şimâl cânibinde Fransa'nın kilîdi mesâbesinde olan “Valensin” [a^b = Valenciennes] ve “Konde” [»jûjS = Conde sur l'Escaut] ve — Kenva” nâm husûn-ı hasînenin Nemçe asâkiri cânibinden ve İç-deniz'de Fransa'nın tersâne-i yegânesi olan Tulon'un içinde  bulunan sefâyin-i harbiyye ile Ingilterelü tarafından zabt u teshîri ve Fransa memâliki derûnunda Kıral tarafdârlarının kuvvet-i cem‘iyyeti hasebiyle Fransa'nın za‘f-ı hâli nümâyân ve vücûh-i mütenevvi‘a ile zucret ü müzâyakası müstebân olduğu hâlde, Devlet-i ‘aliyye dahi düvel-i sâyireye muvâfakat edebilür iken, ‘âmmeye ma‘lûm olan hakkâniyyeti, lâzimesi üzere bî-taraflık mesleğinden kat‘â ‘udûl etmediği ve Fransa memleketinin berren ve bahran mahsûriyyeti hasebiyle şiddet-i kahta ibtilâsı hengâmında Devlet-i ‘aliyye dahi külliyyen fesh-ı râbıta etmiş olsa, Fransa ehâlîsinin küllî halel ü ye‘sini müstelzim olacak derecede iştidâd-ı zucret hâlleri mukarrer iken, Devlet-i ‘aliyye fesh-ı râbıta etmediğinden başka, ânen-fe-ânen haklarında mebzûl olan müsâ‘ade-i seniyyesi defe‘âtle1441 düvel-i sâ‘irenin1442 şikâyetine bâdî olduğu ma‘lûm değil midir? Müddet-i muhârebede Devlet-i ‘aliyye'nin bî-taraflığından Fransalu ne mertebe intifâ‘ eyledikleri vekâyi‘-i harbiyye ve hâlât-ı meşhûdeye cüz’î im‘ân-ı nazar ile zâhir olan mevâddandır. Taraf-ı Devlet-i ‘aliyye'den bu vechile nev-be-nev zuhûr eden âsâr-ı mürû‘ete mebnî Fransalu dahi ‘ale'd-devâm dostlukda sebât u kıyâm eylemeleri  lâzım geldiği âşikâr iken, birkaç seneden berü Fransa'da ‘alevgîr-i iştidâd olan âteş-i fitne vü fesâd hasebiyle zimâm-ı hükûmeti yed-i tegallüblerine hasra fürce bulan eşhâs mahall-be-mahall vâsıtalar peydâ ederek maslahat-ı hâssalarını tervîc ve hükûmeti kendülere te‘bîd içün muntazamü'l-hâl olan düvel-i sâ‘ire1443 nizâmını Fransa'nın ahvâli misillü karîn-i teşvîş ü ihtilâl etmek ve ref‘-i cemî‘-i edyân ve tahrîb-i memâlik ü büldân ve gasb-ı emvâl-i ehâlî vü sükkân ve fesh-ı revâbıt-ı efrâd-ı insân  usûlünden ‘ibâret olan lafzı, murâd-ı serbestiyyet-i pür-tezvîrleriyle eblehân-ı nâsı taglît ü izlâl ve nev‘-i insânı vuhûş menzilesine îsâl eylemek dâ‘iyesinde olduklarından, dûr u nezdîk bilâ-temyîz gerek dost ve gerek düşmen olan devletlerin re‘âyâsını vücûh-ı mütenevvi‘a ile tahrîk ü ifsâd ve tabî‘î mülûk ü hükkâmları ‘aleyhine tuğyân u ‘isyâna da‘veti i‘tiyâd edüp, bir tarafdan Der-sa‘âdet'de mukim elçileri dahi her mahalde me‘lûf oldukları etvâr-ı rûbehâne-i mekkârâne ile cânib-i Saltanat-ı seniyye'ye ‘arz-ı mahabbet ve niçe hiyel ü desâyis ile Devlet-i ‘aliyye'yi taglîte ve sâ‘ir dost düvelin ‘aleyhine tahrîk maslahatını tervîce1444 müvâzabet ve bir cânibden dahi Italya'da kâyin Fransa asâkiri kumandan ve ceneralleri, re‘âyây-ı Pâdişâhî'yi izlâl zu‘m-i fâsidiyle Rumeli ve Mora ve Akdeniz cezâyirine hadî‘at ü desâyis ile meşhûr meb‘ûslar irsâlinden ve niçe evrâk-ı ihtiyâl-me’âl neşrine mübâderetden hâlî değiller idi. Hattâ Bonaparta'nın Manya tâyifesine irsâl etdiği kağıd ve sâyir  neşr etdiği evrâkın me‘âl-i hadî‘at-iştimâli ‘âmmeye ma‘lûmdur.
Devlet-i ‘aliyye zikr olunan kumandan ve cenerallerin bu makûle hareketlerinden Fransa müdîrlerine şikâyet etdikçe: “Cenerallerimizin dostluğa münâfî bu gûne hareketlerine rızâmız yokdur. Fîmâ-ba‘d men‘ ü tahzîr ederiz. Murâdımız ânen-fe-ânen te‘kîd-i mahabbet etmektedir” deyü resmen verdikleri cevâblara nazaran merkûm ceneraller icrây-ı mefsedetden ferâgat etmek iktizâ eder iken, etvârlarını kat‘â tagyîr etmedikleri ve temerrüd ü fesâdları evvelkiden ziyâde müştedd olduğu meşhûd olduğundan, müdîrlerinin cevâbları mahzâ hîle vü âl olduğu ve me‘mûrlarının harekât-ı müfsidânesi  hâmil oldukları ta‘lîmâtın muktezâsından neş‘et eder bir hâlet idüği ve binâ-berîn fîmâ-ba‘d şikâyetin dahi hiçbir gûne fâyidesi olmayacağı her ne kadar fehm olunmuş ise dahi, Fransa müdîrleri şâyed tebdîl-i meslek eder ve ifsâd ü ihlâl-i nizâm-ı ‘âlem sevdây-ı hâmından vazgeçer yâhûd bu ihtilâlin zuhûrundan berü mücerred çend-nefer tebeh-kârların maslahatı içün cemî‘ Fransa ehâlîsinin dûçâr oldukları mihen ve âfât-ı tâkat-fersâya ‘adem-i ıstıbâr ile felâket-zede olan Fransa'nın ahvâli âhar sûret kesb eyler me‘mûlüyle, mu‘âdât-ı hafiyye husûmet-i celiyyeyi müntic olmamağiyçün Devlet-i ‘aliyye yine mesleğini tagyîr etmeyüp, sükûtu ihtiyâr eylemişidi. Bundan mâ‘adâ Fransa müdîrleri düvel-i sâ‘ire1445 ile muhârebeleri evâyilinde tevsî‘-i memâlik kaydında olmadıklarını ve kabza-i temellük ü tasarruflarına dâhil olacak memâliği redd edeceklerini i‘lân etmişiken, muhârib bulunan devletlerden nez‘ edebildikleri niçe  memâlik-i vâsi‘ayı Fransa'ya ilhâk etdiklerine kanâ‘at etmeyüp, ilkây-ı nifâk ile düvel-i müttefika beyninde zuhûr eden inkılâbâtdan nâşî ihtirâzı külliyyen ber-taraf etmeleriyle, mekâsıd-ı hafiyyelerini zâhire ihrâc ederek Devlet-i ‘aliyye misillü bî-taraflığı ihtiyâr eden serbest ve müstakıll cumhûr ve hükûmetlere bilâ-sebeb mahz-ı gadr olmak üzere musallat olup, esbâb-ı muhâfazadan hâlî bulunan memleketlerine hücûm u iktihâm ve cebren ve kahren merâmlarına râm etdikden sonra mümâna‘at eder olmadığından, bi'l-külliyye hetk-i perde-i nâmûs eyleyerek ‘ahd ü şurût bilmediklerinden dostluk ve husûmet ‘indlerinde müsâvî olduğunu ‘âmmeye bildirmegiyçün kendülerine izhâr-ı dostîden gayri mu‘âmelesi  olmayan Devlet-i ‘aliyye'nin e‘azz-i memâliki olan Mısır gibi memleketine hukûk-ı milele ve beyne'd-düvel mer‘î olan kavâ‘id-i mu‘tebereye mugayir, misli nâ-mesbûk veçhile korsan gibi bağteten hücûm u iktihâm ve bi'l-muhârebe zabtına kıyâm etdiler.
Fransalu'nun Mısır'a ta‘arruz niyyetinde oldukları havâdisinin ibtidâ zuhûrunda Âsitâne-i sa‘âdet'de Fransa tarafından Maslahat-güzârlık ile mukim Rufen* mükâlemeye da‘vet birle keyfiyyet kendüsinden su‘âl olundukda, kat‘â haber u âgâhı olmadığını ve kendü mülâhazası olarak Fransalu'nun işbu seferi tehakkuk eder ise1446, mücerred beylerden intikam ve îngilterelü'nün Hind ticâretine îsâl-i zarar ü gezend maslahatına mebnî olmak muhtemel idüğini beyân etmekle, Fransalu'nun Mısır tarafına bir gûne ta‘arruzu vukü‘unda her ne1447 ‘illete ve her kangı sebebe mebnî olur ise olsun i‘lân-ı harb ‘add olunacağı ve ez-kadîm miyânede derkâr  olan vüdd ü mahabbet şer‘an ve mülken mübeddel-i ‘adâvet u husûmet olacağı ve Saltanat-ı seniyye Mısır Ülkasi'nin bir avuc kumundan vazgeçmek ihtimâli olmadığından, ol erâzî-yi mübârekenin istihlâsı içün millet-i îslâmiyye'nin hareketini mûcib olacağı ve Mısır beylerinin te‘dîbi lâzım gelmiş ise, metbû‘ları olan Devlet-i ‘aliyye tarafından icrâ olunmak iktizâ etmekle, Fransalu'nun bu husûsa müdâhalesi hukuk-ı milele mugayir bir keyfiyyet olduğu ve îngiltere Devleti, Saltanat-ı seniyye'nin ehabb-i dostu olmağla, Devlet-i ‘aliyye kendü mülkünden Fransa asâkiri murûruyla îngiltere ticâretine îsâl-i hasâra tesaddîlerine bir vechile rızâ-dâde olmadığını ve binâ-berîn Fransalu'nun Mısır ‘azîmeti velev bu maslahata mebnî olsa, yine i‘lân-ı harb ittihâz olunacağı ber-vech-i tafsîl gûş-i hûşuna ilka ve böylece müdîrleri tarafına ‘acâleten  teblîğ eylemesi lâzime-i hâlden idüği1448 kendüsine inbâ olunduğundan başka, Paris'de mukim Devlet-i ‘aliyye Sefîri ‘Ali Efendi'ye dahi mefâhîm-i mezkûreyi hâvî tahrîrât tesyîr ve keyfiyyeti resmen su‘âl eylemesi Efendi-i mûmâ ileyhe tenbîh ü tahrîr olunmuşidi.
Rufen'in müdîrleri tarafına gönderdiği kağıd ve taraf-ı Devlet-i ‘aliyye'den sefîr-i mûmâ ileyhe irsâl olunan tahrîrâtın vusûlünden mukaddem Rufen'e târîh-i ‘atîk ile vürûd eden kağıdın mefhûmunda Bonaparta'nın Mısır'a me‘mûriyyeti sahîh olup, lâkin gûyâ Mısır beylerini te‘dîb birle tahsîl-i menâfi‘-i ticâret ve îngiltere Devleti'ne îsâl-i hasâret etmek maksadına mebnî olduğu ve bu mesâlihin tanzîmi içün Devlet-i ‘aliyye'nin maslahatına enfa‘1449 *
Metinde Rufen (^jj) imlasıyla kaydedilen ve 1798-1802 yılları arasında îstanbulda Fransa Maslahatgüzarı olarak görev yapan Pierre Jean Marie Ruffin (1742-1824) için bk. îsmail Soysal, Fransız İhtilâli ve Türk-Fransız Diplomasi Münasebetleri 1789-1802, Ankara 1964, s. 351-352.
suver-i hasenenin ‘arzına me’mûr bir elçi ta‘yîn olunduğu ve Devlet-i ‘aliyye bu husûs içün  Fransa cumhûruna i‘lân-ı harbe tesaddî eder ise1450, beher hâl iki devlet împeratorunun dahi hücûmuna mazhar olacağı me‘âl-i butlân-iştimâli münderic idüğini Maslahat-güzâr-ı merkum resmen tefhîm ve mezkûr kağıdın bir sûretini dahi takdîm etmişiken, Devlet-i ‘aliyye Sefîri olan Efendi-i mûmâ ileyh muktezây-ı me‘mûriyyeti üzere Paris'de Umûr-ı Ecnebiyye Nâzırı Taleyran Yerbigor* ile lede'l-mülâkat taraf-ı Devlet-i ‘aliyye'den vürûd eden tahrîrâtı der-meyân ve me‘âlini1451 ifâde vü beyân birle bir cevâb-ı kat‘iyyü'l-müfâd i‘tâsını resmen taleb eyledikde, şahs-ı mezkûr galibâ mukaddemâ Rufen tarafına tahrîr eylediği sâlifü'z-zikr kağıdın me‘âlini1452 ferâmûş etdiğinden, Mısır cânibine ‘azîmetlerini külliyyen inkâr ve Bonaparta'nın me‘mûriyyeti Malta Cezîresi'nin zabt u teshîrine münhasır olduğunu ve Malta kavalyerlerinin izmihlâli, kâffe-i  Müslimîn'e hayırlu bir maslahat olmağla, Devlet-i ‘aliyye'nin bâ‘is-i memnûniyyeti olmak lâzım geldiğini ve Saltanat-ı seniyye ile öteden berü derkâr olan dostluğun vikayesi ve ânen-fe-ânen te’kîdi be-gayet mültezemleri olduğunu utanmayarak bast u iş‘âr ve feth-i hemyân-ı hîle-bâzîye ibtidâr eylediği Efendi-i mûmâ ileyhin cevâb-nâmesinden müstebân olmağla, Maslahat-güzâr-ı merkumun ifâdesiyle Nâzır-ı mersûmun cevâbı beyninde derkâr olan tenâkuz-ı tâmm Devlet-i ‘aliyye'yi açıkdan taglît u igfâl ve Mısır mâddesinin ne sûret kesb eylediğinden ol esnâda henûz habîr olamadıklarından, tahsîl-i ıttılâ‘a değin imrâr-ı vakt kasdıyla bir sûret-i mekr u ihtiyâl olduğuna binâ‘en, bu hâlet-i garîbe Fransa müdîrlerinin  kemâl-i kibr ü gurûrlarından cemî‘ düvel ‘indinde mer‘î vü mu‘teber olan usûlü nihâde-i tâkçe-i nisyân eylediklerine ve bi'l-cümle akvâlleri i‘timâda nâ-sezâ olduğuna delîl-i vâzıh değil midir? île'l-ân mer‘î vü müşâhid olan etvâr-ı tehakkümâne ve harekât-ı tegallübânelerine nazaran cây-gîr-i zamîrleri ifsâd-ı nizâm-ı ‘âlem ve teşvîş-i râbıta-i milel ü ümem birle iktizâsına göre gâh zîr-gâhdan icrây-ı âb-ı hîle vü âl ve gâh açıkdan ceng ü kıtâl ile muntazamü'l-hâl olan cemî‘ düvelin şîrâze-i nizâmını muhtell ü perîşân ederek, îtalya'da etdikleri gibi cemâhîr-i sagîre vü kebîre ihdâs edüp, Fransa cumhûru ümmü'l-cemâhîr olarak her mahalde dilediği vech üzere hall ü ‘akd-ı umûr ve ‘umûmen fetk u ratk-ı mesâlih-i cumhûr etmek olduğu celî vü âşikârdır.
İmdi Mısır, bâb-ı Haremeyn-i muhteremeyn olup, bu husûs bi'l-cümle millet-i İslâmiyye'ye râci‘ bir mâdde-i cesîme olduğundan, Devlet-i ‘aliyye mukaddemâ ber-minvâl-i meşrûh gerek mersûm  Maslahat-güzâr'a gerek Paris'de mukim Sefîr vesâtatiyle Fransa müdîrlerine sarâhaten beyân ü i‘lân etdiği vech üzere Fransalu'nun bilâ-sebeb bağteten zuhûr eden ta‘arruz u ‘adâvetine şer‘an mukabele lâzım geldiğinden, ‘avn ü ‘inâyet-i hazret-i Hudây-ı Mu‘în'e tevekkülen berren ve bahran def‘-i şürûr-ı a‘dâ ve kahr-ı tedmîr-i husamâ esbâbına teşebbüs olunmağla, Fransa ‘aleyhine gazâ vü cihâd cemî‘ Müslimîn'e farz-ı ‘ayn olduğu mukarrer olmağın, Maslahat-güzâr-ı merkum müte‘ayyinân-ı hademe-i sefâretle mûmâ ileyh ‘Ali Efendi ve ma‘iyyetinde olanların Paris'den vürûduna değin rehin tarîkıyle Yedi-kulle'ye  irsâl ve Âsitâne-i sa‘âdet'de ve bi'l-cümle Memâlik-i mahrûse'de mevcûd Fransa konsolosları ve tüccâr ve emvâlleri Mısır Ülkasi'nde harb esîri olmayarak tevkif olunan Devlet-i ‘aliyye'ye tâbi‘ tüccâr ve emvâl ve sefînelerinin ve beylik gemilerinin ve içlerinde mevcûd neferâtın sebîlleri tahliye oluncaya değin kezâlik rehin olmak üzere emâneten tevkif olunmuşdur. Fransa'da râyet-efrâz-ı1453 fitne vü fesâd olan erbâb-ı tegallübün def‘-i şürûru yalnız Devlet-i ‘aliyye'nin değil, belki cemî‘ Avrupa devletinin âsâyiş ü emniyyetini müstelzim olacağı bedîdâr olmağla, bu bâbda cemî‘ dost düvelin teveccüh-i kulûbu ve zâhiren ve bâtınen icrây-ı levâzım-ı dostî ve i‘âneye mübâderetleri me‘mûldür. İşbu beyân-nâme bu vechile tahrîr ve bâlâda zikr olunduğu üzere cemî‘ düvel elçilerine tesyîr olundu. Ve mâdâm ki, Fransa Devleti böyle müstakıll kırallıkdan çıkup, cumhûriyyetleri dahi cemâhîr-i sâyire-i Efrenciyye'ye makis olmayup, vaz‘ etdikleri kavânîn-i bâtılalarında bây ü gedâ müsâvî ve cümlesi edyândan birine teba‘iyyet etmeyüp, Dehrî makulesi olmağla, bunlar düvel-i sâyireye muhâsametle iştigalden fârigu'l-bâl olsalar  beher hâl birbirlerine düşüp, az müddetde cümlesi karîn-i izmihlâl olacağı bî-reyb ü işkâl olduğuna binâ‘en, dâ‘imen ve müstemirren mânend-i kelb-i ‘akur ‘âlem ü ‘âlemiyâna îsâl-i şerr ü şûr etmeğe mecbûr olmalarıyla, fîmâ-ba‘d Devlet-i ‘aliyye yalnız istihlâs-ı Mısır ve muhâfaza-i memâlik-i İslâmiyye ile meşgul olmayup, tâyife-i mesfûrenin akvây-ı husamâsından olan İngiliz ve Moskovlu ile ‘akd-i rişte-i ittifâk  ederek, bi'l-külliyye bunların kesr-i unûf-ı nahvet ü gurûrlarına sa‘y-i mevfûr lâzım gelmekle, hâlâ mesned-ârây-ı Riyâset ‘Âtıf Ahmed Efendi ve kudât-ı asâkirden ‘İsmet Beyefendi hazretleri bu husûsa me‘mûr kılındı.
Müzâkere-i ittifâka şurû‘dan mukaddem mâh-ı Rebî‘ulevvel'in yirmi dördüncü günü^ Rûsiyyelü'nün kebîr ü sagır on dört pâre donanması1454 Bahr-ı siyâh Boğazı'na vürûd ile Büyük-dere pîşgâhına vaz‘-ı lenger edüp, îngilterelü'nün bir takım donanması dahi Mısır tarafına giden Fransa donanmasını ta‘kıben irsâl olunmuş olmakdan nâşî, Bonaparta'nın derûn-ı Mısır'a istilâsı hılâlinde işbu îngiltere donanması Mısır sevâhilinde kâ’in Ebuhûr'da [jj^l = Ebûkır] Fransa donanmasına mukabil olup, bi'l-muhârebe Fransalu'nun yüz yirmi pâre topçeker bir kıt‘a üç enbârlı ve yetmiş dört pâre topçeker bir kıt‘a ve kırk pâre topçeker bir kıt‘a ve otuz altı pâre topçeker bir kıt‘a kalyonlarını ihrâk u iğrâk etdiklerinden başka, seksan bir pâre topçeker iki kıt‘a ve yetmiş dört pâre topçeker yedi kıt‘a kalyonlarını dahi ahz etdikleri haberi işbu Rebî‘ulevvel'de tevârüd etmekle, Rûsiyye ve îngiltere elçileri ve Rûsiyye Amirali'yle bi'l-mükâleme Donanma-yi hümâyûn ve Rûsiyye donanmasından birer ikişer fırkateyn ve korvet ifrâz ile Devlet-i  ‘aliyye şalopeleriyle ma‘an Rodos'a ve andan Rodoslu Murâbıt-zâde Hasan Kapudan ma‘iyyetiyle îskenderiyye tarafına irsâl olunmak ve Rûsiyye donanması, Donanma-yi hümâyûn ile berâber Körfes cânibine gönderilmek üzere karâr verildi. Bu hılâlde Rûsiyye Elçisi'yle müzâkere-i mevâdd-ı ittifâka mübâşeret  ve ba‘dehû îngiltere Elçisi'yle dahi kezâlik ittifâk mükâlemâtına mübâderet olunup, mersûmân ile bi'd-defe‘ât ‘akd-i mecâlis olunarak şurûtu müzâkere olundukdan sonra, meclisi hazret-i Şeyhulislâmî'de sudûr-ı kirâm ve ricâl-i Devlet-i ‘aliyye-i ebediyyü'd-devâm'ın bi'l-hatemi ve'l-imzâ istısvâbları ve şeref-yâfte-i sudûr olan hatt-ı hümâyûn-ı şevket-makrûn-ı hazret-i Şehriyârî mûcebince ittifâklar sûret-yâb-ı hıtâm olmağla, Rûsiyye ittifâkının tasdîk-nâmeleri mübâdelesi resmi işbu Şa‘bân-ı şerîf gurresinde Bâb-ı ‘âlî'de icrâ ve îngiltere ittifâkı temessükleri dahi mâh-ı Recebü'l-ferdin yirmi sekizinci günüw mübâdele ile Devlet-i ‘aliyye murahhasları tarafından verilan sened îngiltere Elçisi'ne cânibinden devletinden isrâ olunmağın Rûsiyye ve îngiltere ittifâk-nâmeleri dahi ‘ayniyle zikr olunur.
