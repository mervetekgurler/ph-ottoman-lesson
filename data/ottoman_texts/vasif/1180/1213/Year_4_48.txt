Sûret-i ittifâk-nâme-i Rıçyye
Bismillâhirrahmânirrahîm. Elhamdülillâhillezî şeyyede kavâ‘ide'l-İslâmi  bi-revâbıtı't-te‘âvüni ve zavâbıtı'l-vifâk. Ve ‘ammera büldâne tavâyifi'l-müslimîne bi-nevâzımi’tilâfi'l-kulûbi ve'l-ittifâk. İnne f zâlike  le-‘ibraten li-uli'l-elbâb. Ve's-salâtü ve's-selâmü ‘alâ Nebiyyihillezî ursile bi-rıfkı'l-mü’ellefeti kulûbihim li-izhâri's-savâb.
Ve ‘alâ âlihî ve ashâbihi's-sâ‘îne ilâ ahseni't-te‘ahhüdi ve hifâzi'l-mîsâk. Mâ-dâra felekü'd-*
duvârı ve cera l-cevân l-munşe âtu fi l-bıhâr.
Bâ‘is-i tahrîr-i kitâb-ı sıhhat-nisâb ve sebeb-i tenmîk-ı sahîfe-i hakıkat-intisâb oldur ki, Devlet-i ‘aliyye-i ebediyyü'd-devâm ile Rûsiyye Devleti beyninde teyemmünen bâkı vü ber-karâr olan sulh u salâh ve hubb ü tevâdd ve hüsn-i vifâkın tahkîm ü takvîmi tarafeynin matlûb-ı hâlisânesi olduğundan başka, el-hâletü hâzihî meşhûd olan ahvâl-i şûriş-iştimâle binâ’en şevketlü, kudretlü, mehâbetlü, ‘azametlü, veliyy-i ni‘metimiz Pâdişâh-ı Âl-i ‘Osmân ve Şehinşâh-ı Dârâ-derbân Sultân Selîm Hân-ı Sâlis efendimiz hazretleri ve haşmetlü, miknetlü, menziletlü, cemî‘ Rûsiyyelerin İmperatoru ve Pâdişâhı Pavlov cenâbları mücerred te‘mîn-i re‘âyây-ı tarafeyn ve hıfz u hirâset-i memâlik-i cânibeyn ile ecell-i mevâhib-i İlâhî olan âsâyiş-i ‘âmmeyi tahsîl etmek niyyet-i hayriyyesine mebnî beynlerinde tedâfü‘î ittifâk ‘akdiyle revâbıt-ı mülkiyyelerinin teşdîd ü temdîdine karâr vermeleriyle, biz ki, Devlet-i ‘aliyye-i ebediyyü'd-devâm ve Saltanat-ı seniyye-i ma‘delet-irtisâmın imzâmızda mastûr merâtib-i celîlesini hâyiz ve bu husûsa murahhasıyız. İmperator-ı müşârun ileyhin Müsteşâr-ı Hâssı ve Âsitane-i ‘aliyye'de Fevkal‘âde Murahhas1 Elçisi olan rütbetlü, asâletlü Vasili Tamara hutimet ‘avâkıbuhû bi'l-hayr** dostumuz ile ‘akd-i mecâlis-i mükâleme ve ruhsat-nâmelerimiz birbirimize irâ‘e ile müzâkere olunup, zikri âtî şurût üzere iki devletin  ittifâkını ‘akd eylemişizdir. 
Evvelki mâdde: Pâdişâh-ı Âl-i ‘Osmân hazretleri ve cemî‘ Rûsiyyelerin İmperatoru ve Pâdişâhı ve devletleri ve re‘âyâları arasında gerek berrde ve gerek bahrda ile'l-ebed sulh u salâh ve hubb ü tevâdd ve hüsn-i vifâk bâkı vü ber-karâr olup, bu def‘a beyne'd-devleteyn ‘akd olunan işbu tedâfü‘î ittifâk hasebiyle beynlerinde hâsıl olacak râbıta şol mertebede kavî vü müstahkem ola ki, bir tarafın dostu taraf-ı âharın dahi dostu ve kezâlik bir cânibin düşmeni cânib-i âharın dahi düşmeni ola. Binâ-berîn Pâdişâh-ı Âl-i ‘Osmân ve Rûsiyye İmperatoru
* — .i M j dİ .jÜJİj yyİJI ayiı ^ly, £aJxJJ U^ljL dili Jüj .ÖÜyi iüj/j djliâl ili. &lt;^1 iljî jJJI d Aiil . ^ı Jty d&gt;l
jjJJI dli-s JİSU idil ü&gt; j j-^i^JI ^x~&gt;l ^1 .d-d/dl ajL^/I j üt f&gt;j .^IjjjJI jL^^^ ^j^ oİjil ji J^j ' jjtl f^ c^“Jj öjijJlj .^Id/l ^1
.jiiiı j ilildi jjsLi j&gt;j = Rahman ve Rahîm olan Allah’ın adıyla, anlaşmanın kuralları ve karşılıklı
yardımlaşmanın bağlarıyla İslam'ın kâidelerini, ittifâk ve kalplerin insicamının nizamıyla Müslüman
topluluklarının beldelerini inşa eden Allah‘a hamdolsun. Bunda akıl sahipleri için muhakkak bir ibret vardır. Salât ve selâm felekler döndüğü ve denizlerde yüksek gemiler yüzmeye devam ettiği müddetçe Allah'ın yumuşaklıkla kalplerini doğruluğun ortaya çıkmasına ısındırmak üzere gönderdiği Nebî'sinin (s.a.s.) ve ahitleşmenin en güzelini ve anlaşmanın korunmasını sağlamakta gayret sarfeden [Peygamber'in] ailesi ve ashâbının üzerine olsun” anlamına gelen mukaddime şeklinde Arapça dua cümleleridir.

1 Murahhas Ü2 : Murahhası Ü1

—JİL. tsiji iiıi = Allah akıbetini [sonunu] hayrelesin” anlamına gelen bu cümle, Arapça bir dua cümlesidir. va‘d ü te‘ahhüd ederler ki, âsâyiş ü emniyyet-i cânibeyne dâyir olan cemî‘ mevâdda hâlisâne muhâbere vü müzâkere edüp, kendü mülklerinden her gûne ta‘arruzu def‘ ve âsâyiş-i ‘âmmenin istihsâliyçün bi'l-iştirâk ve bi'l-müzâkere iktizâ eden esbâba teşebbüs edeler.
İkinci mâdde: Târîh-i hicrînin bin iki yüz altı senesi şehr-i Cumâdelûlâ'nın on beşinci günü' ya‘nî mîlâd-ı hazret-i ‘Îsâ'mn bin yedi yüz doksan bir senesi Kânûn-ı evvelin yirmi dokuzuncu günü Yaş'da ‘akd olunan musâlaha ‘ahid-nâmesi ve ol ‘ahid-nâmede münderic sâ‘ir cemî‘ ‘ahid-nâmeler işbu tedâfü‘î ittifâk-nâmede lafzen-be-lafz mezkûr gibi temâmen ve kâmilen tasdîk olunur.
Üçüncü mâdde: Devleteyn-i mu‘âhedeteyn işbu ittifâklarına ziyâde takviyet vermegiyçün tarafeynin zîr-i temellük ü tasarruflarında bulunan kâffe-i memâlike zâmin ü kefîl olurlar. Şol veçhile ki, Rûsiyye İmperatoru cenâbları Mısır'a zuhûr eden ta‘arruzdan mukaddem Devlet-i ‘aliyye'nin zîr-i temellükünde bulunan kâffe-i memâlikine bilâ-istisnâ‘ zâmin ü kefîl olup, kezâlik Pâdişâh-ı Âl-i ‘Osmân hazretleri dahi  el-hâletü hâzihî Rûsiyye Devleti'nin  zîr-i tasarrufunda bulunan kâffe-i memâlikine bilâ-istisnâ‘ zâmin ü kefîl olur.
Dördüncü mâdde: Devleteyn-i mu‘âhedeteyn eğerçi düvel-i sâyire ile müzâkereye ve maslahatları îcâb edebileceği mu‘âhedâtın rabtına ke'l-evvel muhtârdırlar. Ancak ahadühümâ âhara sarâhaten te‘ahhüd eder ki, o makûle mu‘âhedât vakten mine'l-evkat ve veçhen mine'l-vücûh biri birinin ednâ zarar u ziyân ve hasâretini müstelzim olacak yâhûd temâmiyyet-i memâlik-i cânibeyne noksân terettüb edecek nesneyi1455 kat‘â şâmil olmaya. Ve belki hasbe'l-makdûr ahadühümâ âharın şân ü emniyyet ve menfa‘atini vikaye vü tahsîl etmeği tarafeyn va‘d eder.
Beşinci mâdde: Devleteyn-i mu‘âhedeteynden birine yâhûd ikisine muzırr bir gûne fi‘l ve sû‘-i kasd zuhûrunda harekât-ı hasmânenin def‘i hususuna bezl edecekleri mesâ‘î kâfî olamadığı takdîrde, ahad-ı tarefeyn-i devleteyn-i müttefikaynın maslahat-ı müşterekeleri ve * emn ü selâmetleri îcâb edeceği vech üzere yâ hareketde refâkat sûreti veyâ diversiyon tarîkıyle cânib-i âhara kuvvet-i berriyye yâ bahriyye ile imdâda yâhûd nakden i‘ânete mecbûr

◊ 15 Cumâdelûlâ 1206 = 10 Ocak 1792 Salı.
ola. Böyle bir hâlet vukü‘unda evvelce kemâl-i safvet ile ‘arz-ı mâ-fi'l-bâb olunup, derhâl iktizâ eden esbâba teşebbüs birle bilâ-imhâl bu şartın muktezâsı hâlisâne îfâ oluna.
Altıncı mâdde: Zikr olunan i‘ânetin ‘aynen yâhûd nâkden verilmesi husûsu, mazhar-ı hücûm olan devletin yed-i ihtiyârında olup, ‘aynen imdâd olunması ya‘nî berrî asker yâ donanmayı mutâlebe eylediği hâlde, mutâlebe gününden nihâyet üç ay murûrunda irsâl oluna. Lâkin mu‘âvenet-i  mâliyye ihtiyâr olunur ise, devlet-i sâyilenin i‘lân-ı harbi gününden yâhûd hücûm u ta‘arruz ibtidâsından bed‘ olunup, musâlaha in‘ikadına değin sene-be-sene  mu‘ayyen taksîtler ile edâ oluna.
Yedinci mâdde: Devleteyn-i fahîmeteyn-i mu‘âhedeteyn ber-minvâl-i meşrûh gerek meşrût olan imdâdlar ve gerek var kuvvetleriyle muhârebede müşterek olduklarında, ahad-i cânibeyn âharı müşterek kılmayınca ve emniyyeti tahsîl etmeyince musâlaha vü mütâreke ‘akd eylemeye. Ve rabt olunan ittifâka ve i‘tâ olunan imdâdlara ba‘zan mu‘ayyen olan tarafa bir gûne ta‘arruz u hücûm vukû‘unda taraf-ı dîger hıfzan-leh bu ‘ahdin hâlisâne ve müdakkıkâne îfâsına mecbûr ola.
Sekizinci mâdde: Devleteyn-i müttefikateynin meşrût olan imdâdlar yâhûd kuvvet-i mecmû‘alarıyla bi'l-ittifâk ‘umûmî hareketleri lâzım geldikde, tarafeynden va‘d olunur ki, tedâbîr-i harbiyyelerini hulûs-ı tâmm ile birbirlerine ifâde vü iş‘âr ve icrâlarını teshîle bezl-i iktidâr edeler. Ve muhârebenin imtidâdına dâyir ve musâlahanın şurûtuna mütedâyir niyyetlerini birbirlerine keşf ü beyân eyleyeler. Ve bu bâbda usûl-i muslihâne vü munsifânenin muktezâsına iktidâ‘en beynlerinde karâr vereler.
Dokuzuncu mâdde: İ‘âneten verilecek asâkirin ‘adedine mütenâsib tobları ve cebe-hâneleri ve kâffe-i levâzımı ve vazîfeleri mu‘ayyen olan devlet tarafından i‘tâ olunup, ta‘yînâtları içün iktizâ eden zehâyir ve arpa ve saman ve otlak yâ ‘aynen yâhûd mukaddemce bi'l-müzâkere ta‘yîn olunacak fey’ât üzere asâkir-i merküme hudûdlarından hurûcları gününden bed‘ olunarak nakden müste‘ân olan devlet, ol asâkirin konaklarını dahi tedârük etdirüp, hengâm-ı muhârebede  kendü asâkiri mazhar olageldiği ve anların dahi me‘lûf oldukları esbâb-ı istirâhat istihsâl oluna.
Onuncu mâdde: Kezâlik müste‘în olan devlet i‘ânetine gelan donanmaya müste‘în olan devletinin Halîci Boğazı'na vürûdu gününden bed‘ ederek müşterek düşmenin ‘aleyhine i‘mâl olundukça, ta‘yînâtları içün  iktizâ eden zehâyiri1456 bi'l-müzâkere tertîb olunacağı veçhile i‘tâ ede. Ve bundan başka donanma sefinelerinin termîmi lâzım geldikde, iktizâ eden levâzımı müste‘în olan devlet kat‘â te’hîri tecvîz etmeyerek ve hiçbir gûne su‘ûbet izhâr eylemeyerek cârî olan fey‘ât üzere tersâne ve mahzenlerinden alıvere. Devleteyn-i müttefikateynin ceng ve mühimmât gemileri müşterek olan muhârebenin müddetinde1457 gerek kışlamak ve gerek zedelenmiş bulunanları termîm içün bilâ-mümâna‘atin lîmânlara duhûl edeler.
On birinci mâdde: Hîn-i muhârebede düşmenden ahz olunacak edevât-ı harbiyye ve âlât-ı ceng ve emvâl ü emti‘a-i mütenevvi‘a bi'l-cümle ahz eden ganimin askerin ola.
On ikinci mâdde: Âl-i ‘Osmân Pâdişâhı ve Rûsiyye İmperatoru işbu tedâfü‘î ittifâkı tevsî‘-i memâlik dâ‘iyesiyle değil, belki mücerred vikaye-i temâmiyyet-i memâlik-i tarafeyn ve tahsîl-i emniyyet-i re‘âyây-ı cânibeyn ile düvel-i sâyirenin ile'l-ân bâkî olup, âsâyiş-i ‘âmmeye elzem bir mütevâzine-i mülkiyyenin husûlünü müstelzim olan hey‘et-i kaviyyelerini halelden hıfz u hirâset etmek niyyetiyle rabt etdiklerinden, Nemçe İmperatoru'nu ve İngiltere ve Prusya kırallarını ve mahzâ hayra mebnî ve tahsîl-i emn ü selâmete mübtenî bu gûne mu‘âhedeye iştirâka hâhiş-ker olacak düvel-i sâ‘ireyi1458 dahi  işbu ittifâka duhûle da‘vet edecekleri mukarrerdir.
On üçüncü mâdde: Devleteyn-i fahîmeteyn-i mu‘âhedeteyn bu mu‘âhedenin mümkin olduğu mertebe müddet-i medîde hıfzına samîmî râgıb iseler dahi, ba‘de-zemân tebeddül-i ahvâl-ı rûzgâr hasebiyle ba‘zı mevâddın tebdîli lâzım gelmesi muhtemel olduğundan, işbu tedâfü‘î ittifâka tasdîk-nâmelerin mübâdelesi gününden i‘tibâr olunarak sekiz senelik müddet ta‘yînine karâr verildi. Müddet-i mezkûrenin hıtâmı tekarrüb etdikde, ol vaktin iktizâsına  göre işbu ittifâk-nâmelerin tecdîdi husûsu devleteyn-i mu‘âhedeteyn beyninde dostâne müzâkere oluna.
On dördüncü mâdde: İşbu tedâfü‘î ittifâk-nâme, Âl-i ‘Osmân Pâdişâhı ve Rûsiyye İmperatoru taraflarından tasdîk olunup, tasdîk-nâmeler iki ayda ve mümkin olur ise andan ekall müddetde Âsitâne-i sa‘âdet'de mübâdele oluna.
Hâtime: Zikr olunan on dört mâddenin şart u rabt olunduğu veçhile vakt-i merkumda tasdîk-nâmeleri mübâdelesi husûsu bi-‘avni'l-Meliki'l-‘allâm sıdk-ı tâmm-ı cânibeyn ile pezîrây-ı hıtâm olmak içün bizler ki, Devlet-i ‘aliyye-i sermediyyü'l-kıyâm tarafından bâ-ruhsat-nâme-i hümâyûn murahhaslarız. Muktezây-ı me‘mûriyyet ve ruhsat-ı kâmilemiz üzere işbu temessük terkim ü imlâ ve kendü mühr ü imzâlarımız ile mahtûm u mümzâ kılınup, Elçi-i mûmâ ileyh tarafından dahi ruhsat-ı tâmmesi muktezâsınca mahtûm u mümzâ olarak tarafımıza teslîm olunan Frengiyyü'l-‘ibâre ‘aynı bir kıt‘a temessük ile mübâdeleten Elçi-i mûmâ ileyhe i‘tâ olundu; hurrira fi'l-yevmi’s-sâdisi ve'l-‘işrîne min şehri Recebi'l-ferdi, sene selâse ‘aşera ve mi’eteyn ve elf min hicreti men lehu'l-‘izzu ve’ş-şeref f beldeti’l-Kostantıniyyeti  'l-mahrûseti1459.
Sûret-i ittifâk-nâme-i İngiltere
Elhamdülillâhillezî seyyera fülke'l-eflâki fî muhîti ‘acâyibi kudretihî. Ve ersele'r-riyâha levâkıha mübeşşirâtin li-izhâri emvâci kulzümi ‘azametîhî. Ve şeyyede nizâme'l-kâyinâti bi-bâhiri satavâti'l-mülûki min ‘ibâdihî ulî be’sin şedîd. Ve evvede'l-İslâme bi-ricâlin mâ-hüm min ehlihî hîne kâmû ‘alâ sâkın vâhidin ve ittifâkın sedîd. Ve's-salâtü ve's-selâmü ‘alâ hayri halkıhî Muhammedillezî ellefe kulûbe'l-mütenâfireti bi'l-kuvveti'l-kudisivveti'l-kâhireti. Ve şevvâ ekbâde'l-mütemerridîne bi-nîrâni bevârıkı's-süyûfi'l-bâtireti. Ve ‘alâ âlihî ve ashâbihillezîne kata‘û merâ’ire'l-fiteni ve'n-nifâkı bi-medâfi‘i'ş-şecâ‘ati ve'l-besâleti ve ağrakü sefâyine  'l-fesâdi bi-nekbâ’i's-sarâmeti fî meraci'l-bahrevni mine'l-
hamâseti mâ-ra‘adet ğuyûme'l-ğayâhibi bi's-savâ‘ıkı ve'l-berkı ve telâtamet emvâce'n-nasri li-kahri'l-a‘dâ’i bi'l-ğarakı1460.
◊ 26 Receb 1213 = 3 Ocak 1799 Perşembe. Söz konusu ittifâk, 15 Ramazân 1213/20 Şubat 1799 Çarşamba günü III. Selîm tarafından tasdik edilmiştir. Bu ittifâkın bir sûreti için ayrıca bk. Mahmûd Mes‘ûd Paşa, Mu‘âhedât Mecmu‘ası, İstanbul 1298, IV, 14-18. Fransızca sûreti için bk. Gabriel Noradounghian, Recueil DActes Internationaux de L’Empire Ottoman, Paris 1900, II, 24-27.
* — ikjjyı a-JA-dıı öaLji j Li^i\j Jji 15 51 ş^ 5, Jj ^ruj jü zA k; yjUı __J-J j/ 51 'A^Hj ^?ı—ı fjJı j j&gt; = [Bu anlaşma]
şeref ve izzet sahibi olan kişinin [Hz. Peygamber] hicretinin bin iki yüz on üç senesi Recebü'l-ferd ayının yirmi altıncı günü İstanbul’da yazıldı.”
oyiti 51 4JÜ ^JL; ja/s ^kıJ3ı ./k a-/ j ı-k' .jlı gjı ^1^7 ‘-r’A'd ^d'd d^ J-5'J AjJ ^ii^t- -k-^ j ^^l/ı jJİj j-; jjiı k aüi s^Âlıı sille ikiiş/ı kdi jJı jjiı aIİ ildi i A V^-Jj iKır .aa; jıâ r a^j jı; , ti 1,11! ^- ili &gt;ılıı jik? .51^1 jŞh .aa/ , 1 . jl - ,j J k O \ J J J JJ;^, 5 | ' \ j ^ rJ
j ÂIİjJJI ç.lJj y/t-^Jı 5/^; JS^r .4JL.JJr Si-l^Ajı aİIa^ jlHJj ^-dı JJ1 U«L s /rf-JÎ ijL^'/r 1JÎ , «Jij .oJıLjı ^a-^-Jı jt, j l r^j '^y'!^^ yi^l Jjî j .oiiUı
Bâ‘is-i tahrîr-i kitâb-ı sıhhat-nisâb ve sebeb-i tenmîk-ı sahîfe-i hakîkat-intisâb oldur ki, öteden berü Devlet-i ‘aliyye ile İngiltere Devleti beyninde bilâ-infisâl bâkî vü ber-karâr olan hüsn-i vifâka mebnî ve Fransalu'nun lâ-yenkatı‘ nakz-ı ‘ahd ile berü tarafa hücûma tesaddîlerinden nâşî, gerek Devlet-i ‘aliyye ve gerek İngiltere Devleti el-ân muhârebe üzere bulunduklarına mübtenî, teşdîd-i revâbıt-ı mahabbet-i kadîmeye tarefeynden rağbet-i tâmme zuhûra gelmeğin ve bu def‘a Devlet-i ‘aliyye ve İngiltere Devleti'nin dostu ve müttefiki olan Rûsiyye Devleti arasında zamân-ı temâmiyyet-i memâlik-i tarafeyn ile âsâyişin istihsâl ü istimrârı ve devlet-i sâyirenin hıfz u hirâseti esâsı üzere ‘akd olunan tedâfü‘î ittifâkda İngiltere Devleti dahi da‘vet olunacağı şart kılınmağın şevketlü, kudretlü, mehâbetlü, ‘azametlü veliyy-i ni‘metimiz Pâdişâh-ı  Âl-i ‘Osmân ve Şehinşâh-ı Dârâ-derbân Sultân Selîm Hân-ı Sâlis efendimiz hazretleri ve haşmetlü, miknetlü İngiltere Kıralı Corciyoş-ı [^j^^jj^ = Georges] Sâlis cenâbları kezâlik emniyyet ve refâh-ı hâl-i re‘âyây-ı cânibeyni ve âsâyiş-i ‘âmmeyi müstelzim olacak vesâ‘ilin tahsîli içün beyne'd-devleteyn ‘akd-i revâbıt-ı ittifâka karâr vermeleriyle, biz ki, Devlet-i ‘aliyye-i ebediyyü'd-devâm ve Saltanat-ı seniyye-i ma‘delet-irtisâmın imzâlarımızda mastûr merâtib-i celîlesini hâyiz ve bu husûsa murahhasıyız. Kıral-ı müşârun ileyhin murahhasları olan rütbetlü, asâletlü Ordre-yepe* ta‘bîr olunur tarîk-ı Kırâlî-yi Harbiyyet'in Rütbe-i ûlâ'sında Kavelyeri ve Donanma Başbûğu ve şark denizlerinde İngiltere  asâkir-i bahriyyesinin Kumandanı1461 Viyam Sone-i İsmit** ve Âsitâne-i sa‘âdet'de Murahhas Elçisi Bohan İstisar İsimit1462*** hutimet ‘avâkabuıhû bi'l-hayr*4 ile ‘akd-i meclis-i mükâleme ve ruhsat-nâmelerimiz birbirimize irâ‘e ile müzâkere olunup, zikri âtî şurût üzere iki devletin ittifâkını ‘akd eylemişizdir.
Evvelki mâdde: Rûsiyye İmperatoru'na eşedd-i revâbıt-ı ittifâk ile merbût bulunan İngiltere Kıralı cenâbları bu def‘a Pâdişâh-ı Âl-i ‘Osmân hazretleriyle İmperator-ı müşârun ileyh beyninde ‘akd olunan tedâfü‘î ittifâka Devlet-i ‘aliyye'nin ve İngiltere Devleti'nin *
Metinde Ordre-yepe (^ °j-jj') imlası ile verilen bu ifade, Fransızca Ordre (rütbe, nışân) ve Epee (kılıç) kelimelerinden meydana getirilmiş bileşik bir kelimedir. Kılıç Rütbesi‘ne sahip denizci anlamında kullanılması muhtemeldir; bk. Noradounghian, Recueil DActes Internationaux de L’Empire Ottoman, II, 28.
keyfiyyet-i mevkı‘ına şurûtunun tevâfuku derecede işbu ittifâk-nâme ile dâhil olur. Ve mukabeleten şevketlü Pâdişâh-ı Âl-i ‘Osmân hazretleri dahi işbu ittifâk-nâme ile haşmetlü İngiltere Kıralı'yla bi'l-misl mu‘âhede eder. Şol veçhile ki, düvel-i selâse miyânında işbu tedâfü‘î ittifâk-nâme ve ma‘kûd bulunan ittifâklar ve ‘ahid-nâmeler hasebiyle gerek berrde ve gerek bahrda sulh u salâh ve hüsn-i vifâk ve hubb ü tevâdd-ı tâmm ile'l-ebed  bâkı vü ber-karâr olup, fîmâ-ba‘d bir tarafın dostu dîgerlerin dahi dostu ola. Ve bir cânibin düşmeni âharların ‘indinde dahi düşmen ‘add oluna. Binâ-berîn devleteyn-i fahîmeteyn-i mu‘âhedeteyn va‘d ü te‘ahhüd ederler ki, âsâyiş ü emniyyet-i cânibeyne dâyir olan cemî‘ mevâdda hâlisâne muhâbere vü müzâkere edüp, kendü mülklerinden her gûne mekasıd-ı hasmâneyi men‘ ü def‘ ve âsâyiş-i ‘âmmenin istihsâliyçün bi'l-iştirâk iktizâ eden esbâba teşebbüs edeler.
İkinci mâdde: Devleteyn-i fahîmeteyn işbu ittifâklarına ziyâde takviyet vermegiyçün bi'l-mukabele tarafeynin memâlikine zâmin ü kefîl olurlar. Şol veçhile ki, İngiltere Kıralı cenâbları Fransalu'nun Mısır'a hücûmundan mukaddemce Devlet-i ‘aliyye'nin zîr-i temellükünde  bulunan kâffe-i memâlikine bilâ-istisnâ‘ zâmin ü kefîl olup, bi'l-mukabele Pâdişâh-ı Âl-i ‘Osmân hazretleri dahi İngiltere Devleti'nin bilâ-istisnâ‘ kâffe-i memâlikine zâmin ü kefîl olur.
Üçüncü mâdde: Devleteyn-i mu‘âhedeteyn eğerçi düvel-i sâyire ile müzâkereye ve maslahatları îçâb edeçeği mu‘âhedâtın rabtına muhtârdırlar. Ançak ahadühümâ âhara veçh-i ekmel üzere te‘ahhüd eder ki, o makule mu‘âhedât vakten mine'l-evkat biri birinin ednâ zarar u ziyân ve hasâretini yâhûd temâmiyyet-i memâlik-i çânibeyne noksân terettübünü müstelzim olaçak şurûta kat‘â şâmil olmaya. Belki hasbe'l-makdûr ahadühümâ âharın şân ü emniyyet ve menfa‘atini vikaye vü tahsîl etmeği tarafeyn va‘d eder.
Dördüncü mâdde: Ahad-i çânibeynin memâlikine bir gûne hüçûm vuku‘unda çânib-i âhardan i‘tâ olunaçak imdâdlar vakt ü hâlin îçâb edeçeği veçh üzere hulûs-ı taviyyet  ka‘idesine ve beyne'd-devleteyn derkâr olan vüdd ü mahabbet-i samîmiyyenin muktezâsına tatbıkan tanzîm oluna.
Beşinci mâdde: Devleteyn-i fahîmeteyn-i mu‘âhedeteyn gerek var kuvvetleriyle ve gerek ittifâk muktezâsı üzere ahadühümâdan âhara olaçak i‘ânetle muhârebede müşterek olduklarından, ahad-i çânibeyn âharı müşterek kılmayınça ve emniyyeti tahsîl etmeyinçe musâlaha etmeyüp, mütâreke-i medîde dahi ‘akd eylemeye. Ve işbu ittifâkın şurûtuna yâhûd muktezâlarına sıdkla ri‘âyet olunduğuna binâ‘en, ba‘zan ahad-i tarafeyne bir gûne hüçûm vuku‘unda taraf-ı dîger maslahat-ı müşterekeye evfak u enfa‘ sûret ile muktezî olan i‘âneti icrâ eyleye.
Altıncı mâdde: Devleteyn-i fahîmeteyn-i mu‘âhedeteyn beynlerinde râbıta vü karâr verdiler ki, donanmaları ve kebîr ceng sefînleri ve sâyir sefâyin-i harbiyyeleri lede't-tesâdüf  selâmlaşmağa bed‘ içün başbûğların ref‘ ve küşâd etdikleri Başbûğluk
Sancağı'ndan müstebân olan tevaffuk rütbesine tarafeynden dikkat oluna. Müsâvât-i rütbe takdîrinde selâmlaşmayalar. Ve ibtidâ selâm verecek taraf ne mikdâr top1463 atarsa taraf-ı âhardan dahi ol mikdâr top1464 ile cevâb verile. Binâ-berîn lede't-tesâdüf bu keyfiyyeti bi'l-müzâkere tanzîm ve her gûne sehv vukû‘unu men‘ içün tarafeynden sandalları irsâliyle muhâbere oluna.
Yedinci mâdde: Hîn-i muhârebede düşmenden ahz olunacak edevât-ı harbiyye ve âlât-ı ceng ve emti‘a-i mütenevvi‘a bi'l-cümle ahz eden ganimîn askerin ola.
Sekizinci mâdde: Devleteyn-i fahîmeteyn-i mu‘âhedeteyn el-hâletü hâzihî düşmen-i müşterek ile muhârebe üzere bulunduklarında, müştereken muhârebeye kıyâm etmek ve beşinci  mâddede şart kılındığı üzere tarafeynin re‘yi munzamm olmaksızın musâlaha vü mütâreke ‘akd etmamek üzere karâr verdiler. Şol veçhile ki, Devlet-i ‘aliyye el-ân memâlikine mazhar olduğu hücûmun indifâ‘ından sonra dahi yine muhârebeye mudâvemet edüp, kendüsi ve müttefikleriyçün şânlu ve hakkaniyyetlü musâlahanın in‘ikadına değin müttefiklerinden müfârakat etmeye. Ve kezâlik İngiltere Devleti dahi Devlet-i ‘aliyye'nin şân ve emniyyet ü maslahatına muvâfık olan hâlâtı tahsîl etmeksizin düşmen-i müşterek ile musâlaha eylemeye.
Dokuzuncu mâdde: Devleteyn-i müttefikateyn minvâl-i meşrûh üzere muhârebede müşterek olduklarından va‘d ederler ki, muhârebenin imtidâdına ve musâlahanın şurûtuna mütedâyir niyyetlerini birbirlerine keşf ü beyân eyleyeler. Ve bu bâbda usûl-i munsifânenin muktezâsına iktidâ‘en beynlerinde karâr vereler.
Onuncu mâdde: İşbu muhârebede ittifâk-nâmenin muktezây-ı mefhûmu üzere tarafeynden i‘tâ olunacak imdâdlar ziyâde kârger  olmağiyçün düşmenin ‘ale'l-ıtlâk ve be-tahsîs Mısır cânibinde mekasıd-ı rediyyesini ilga ve Ak-deniz ve İç-deniz'de ticâretini mahv ü ifnâ etmek maslahatlarına evfak olacak ahvâl-i harbiyyeye devleteyn-i fahîmeteyn-i mu‘âhedeteyn bi'l-müzâkere beynlerinde râbıta vü nizâm vereler. Bu husûs içün Pâdişâh-ı Âli ‘Osmân hazretleri te‘ahhüd eder ki, düşmenin ticâretine bilâ-istisnâ‘ kâffe-i lîmânları mesdûd olacağından başka, mekasıd-ı hırs-âlûdînin husûlünü men‘ içün kendü memâlikinde ekalli yüz bin nefer askeri düşmen ‘aleyhine i‘mâl edüp,  iktizâ ederse mecmû‘ kuvvetine varınca ol askerin ‘adedini teksîr ede. Ve bâlâda mezkûr denizlerde müttefikleri donanmalarıyla bi'l-ittifâk hareket etmekiyçün kuvvet-i bahriyyesini techîz eyleye. Ve mukabeleten İngiltere Kıralı cenâbları dahi te‘ahhüd eder ki, kezâlik1465 müttefikleri donanmalarıyla müttefikan düşmene îsâl-i zarar u gezend ve icrây-ı mekasıdını men‘, bâ-husûs Devlet-i ‘aliyye memâlikine her gûne hücûmu def‘ içün zikr olunan denizlerde dâ‘imâ1466 düşmenin kuvvetine mu‘âdil kuvvet-i bahriyyesini i‘mâl etdire.
On birinci mâdde: İngiltere donanmasının Ak-deniz cânibinde tevakkufundan maksad-ı aslî memâlik-i ‘Osmâniyye sevâhilinin hıfz u hirâseti olduğundan, neferâtın firârı donanmanın za‘fını müstelzim olduğu bedîdâr ve maksad-ı aslî olan maslahata muzırr olacağı âşikâr olmağla, devleteyn-i mu‘âhedeteyn bu hâleti hiçbir gûne ‘illet ü behâne ile kabûl etmameği te‘ahhüd ederler.
On ikinci mâdde: Devleteyn-i fahîmeteyn-i mu‘âhedeteyn bu ‘uhûdun mümkin olduğu mertebe müddet-i medîde düstûru'l-‘amel tutulmasına hâhiş-ker iseler dahi tebeddül-i ahvâl-i rûzgâr hasebiyle ba‘zı mevâddın tebdîli lâzım gelmesi muhtemel olduğundan, işbu tedâfü‘î ittifâka tasdîk-nâmelerin mübâdelesi  gününden i‘tibâr olunarak sekiz senelik müddet ta‘yînine karâr verildi. Müddet-i mezkûre hulûlünde ol vaktin iktizâsına göre tecdîdi husûsu beyne'd-devleteyn dostâne müzâkere oluna.
On üçüncü mâdde: İşbu tedâfü‘î ittifâk-nâme Âl-i ‘Osmân Pâdişâhı ve İngiltere Kıralı taraflarından tasdîk olunup1467, tasdîk-nâmeleri üç1468 ayda ve mümkin olursa andan ekall müddetde Âsitâne-i sa‘âdet'de mübâdele oluna. 
Hâtime: Bi-‘avni'l-Meliki'l-‘allâm sıdk-ı tâmm-ı cânibeyn ile zikr olunan on üç mâddenin şart u rabt olunduğu üzere vakt-i merkümda tasdîk-nâmeleri1469 mübâdelesi husûsu pezîrây-ı hıtâm olmak içün bizler ki, Devlet-i ‘aliyye-i ebediyyü'l-karâr tarafından bâ-ruhsat-nâme-i hümâyûn murahasslarız. Muktezây-ı ruhsat-ı kâmilemiz üzere işbu temessük terkim ü imlâ ve kendü mühr ü imzâlarımız ile mahtûm u mümzâ kılınup, Kıral-ı müşârun ileyhin murahhasları mûmâ ileyhimâ tarafından dahi ruhsat-nâmeleri muktezâsınca mahtûm u mümzâ olarak tarafımıza teslîm olunan Frengiyyü'l-‘ibâre ‘aynı bir kıt‘a temessük ile mübâdeleten mûmâ ileyhimâ taraflarına i‘tâ olundu; hurrira fi'l-yevmi's-sâmini ve'l-‘işrîne min şehri Recebi'l-ferdi, sene selâse ‘aşera ve mi’eteyn ve elf min hicreti men lehu'l-‘izzu ve'ş-şerefu fî beldeti'l-Kostantıniyyeti'l-mahrûse1470.
Sûret-i ittifâk-nâme-i Küçük İspanya
Elhamdülillâhi Rabbi'l-‘âlemîn. Ve's-selâtü ve's-selâmü ‘alâ seyyidinâ Muhammed ve
**
‘alâ âlihî ve sahbihî ecma‘în
Bâ‘is-i tahrîr-i kitâb-ı sıhhat-nisâb oldur ki, Devlet-i ‘aliyye-i dâ‘imiyyü'l-karâr ile Sicilyateyn Devleti beyninde derkâr olan vüdd ü tehâb ve hüsn-i vifâkın ânen-fe-ânen takviyet ü istihkâmı tarafeynin matlûbu olduğundan başka, Fransalu'nun lâ-yenkatı‘ nakz-ı ‘ahd ile etrâf u eknâfa ta‘arruza tesaddîleri hasebiyle memâlik-i Devlet-i ‘aliyye'ye  hücûmları derkâr ve Sicilyateyn Devleti'ne dahi sû‘-i kasdları zâhir ü âşikâr ve bu vechile beyne'd-devleteyn tevâfuk-ı maslahat bedîdâr olmakdan nâşî şevketlü, mehâbetlü, kudretlü, ‘azametlü Pâdişâh-ı Âl-i ‘Osmân ve Şehinşâh-ı Dârâ-derbân  Sultân Selîm Hân-ı Sâlis efendimiz hazretleri ve haşmetlü, menziletlü Sicilyateyn Kıralı Dördüncü Ferdinando cenâbları hıfz-ı memâlik-i cânibeyn ve te‘mîn-i re‘âyây-ı tarafeyn ile düşmen-i müşterek olan Fransalu'nun mekâsıd-ı hırs-âlûdunu ibtâl içün bir mu‘âhede-i musarraha ‘akd ile işbu muhârebeye müttefikan kıyâma karâr vermeleriyle biz ki, Devlet-i ‘aliyye-i ebediyyü'd-devâm ve Saltanat-ı seniyye-i ma‘delet-irtisâm'ın imzâmızda mastûr merâtib-i celîlesini hâyiz ve bu husûsa murahhasıyız. Kıral-ı müşârun ileyhin Âsitâne-i sa‘âdet'de Fevkal‘âde Murahhas Orta Elçisi olan hürmetlü, asâletlü Kostantin Ludolf hutimet ‘avâkıbuhû bi'l-hayr1471 ile ‘akd-i
◊ 28 Receb 1213 = 5 Ocak 1799 Cumartesi. Söz konusu ittifâk, 15 Cumâdelâhır 1214/14 Kasım 1799 Perşembe günü III. Selîm tarafından onaylanmıştır. Bu ittifâkın bir sûreti için ayrıca bk. Mahmûd Mes‘ûd Paşa, Mu‘âhedât Mecmu‘ası, I, 262-266. Fransızca bir sûreti için bk. Noradounghian, Recueil DActes Internationaux de L’Empire Ottoman, II, 28-31.
meclis-i mükâleme ve ruhsat-nâmelerimiz birbirimize irâ‘e ile müzâkere olunup, zikri âtî şurûtu ‘akd eylemişizdir.
Evvelki mâdde: Fransalu'nun Mısır ve İtalya ülkalerine ve1472 Malta Cezîresi'ne hücûm ü istîlâsı, Devlet-i ‘aliyye'nin ve Sicilyateyn Devleti'nin emn ü âsâyişine münâfî bir hâlet idüği celî vü âşikâr olmağla, Pâdişâh-ı Âl-i ‘Osmân hazretleri ve Sicilyateyn Kıralı cenâbları sarâhaten va‘d ü te‘ahhüd ederler ki, Fransa ‘aleyhine derkâr olan işbu muhârebeye müttefikan kıyâm edüp, kendü haklarında olacak kâffe-i mekâsıd-ı hasmâneyi men‘ ve Fransalu'nun tesallutunu devleteyne hem-hudûd bulunan vilâyetlerin üzerinden ref‘ içün bi'l-iştirâk iktizâ eden esbâba teşebbüs edeler.
İkinci mâdde: Devleteyn-i mu‘âhedeteyn bu vechile müttefikan muhârebeye kıyâm etdiklerine binâ‘en, va‘d ü te‘ahhüd ederler ki, birbirlerinin  mesâlihini iltizâm zımnında ahadühümâ âharı müşterek kılmayınca düşmen-i müşterek ile musâlaha vü mütâreke ‘akd eylemeye.
Üçüncü mâdde: Devleteyn-i mu‘âhedeteyn  va‘d ederler ki, harekât-ı harbiyyelerine muvâfakat-ı tâmme hâsıl olmak vechi üzere bi'l-müzâkere râbıta vü nizâm vereler. Ve ber-muktezây-ı civâriyyet-i tarafeynin harekâtı îcâb edeceği ve cânibeynin ahvâl-ı hâssası müsâ‘id olacağı imdâdları gerek berren ve gerek bahran birbirlerine i‘tâ eyleyeler. Ve Sicilyateyn Kıralı, İtalya semtinde düşmen-i müştereke var kuvvetiyle mukâbeleye meşgul iken Fransalu'nun sademât-ı hücûmuna tâb-âver olamayup, imdâda muhtâc oldukda, Pâdişâh-ı Âl-i ‘Osmân hazretleri lede'l-mutâlebe Kıral-ı müşârun ileyhe Arnavudluk tarafından on bin asker ile i‘ânet etmeği ve Sicilyateyn Ülkasi muhâtarada oldukça ve müttefikan düşmen-i müşterek ‘aleyhine olacak harekât îcâb etdikçe, iktizâsına göre Körfez'de ve İç-deniz'de bir kavî donanmayı i‘mâl eylemeği va‘d eder.
Dördüncü mâdde: Ahad-i cânibeynin memâliki düşmen-i müşterekin hücûmuna mazhar olur ise, taraf-ı dîger düşmenin hücûmunu def‘ içün vücûhla işgâline kıyâm edeceğinden başka, kendü ahvâli tecvîz edeceği imdâdları, mazhar-ı hücûm olan tarafa i‘tâ eyleye. Vâhid-i tarafeyn kendü memâlikinin âsâyiş ü emniyyeti içün dahi her ne zemân isti‘âne eder ise, taraf-ı âhar kezâlik imdâd ü i‘ânet ede. Be-şart-ı ân ki, isti‘âneten da‘vet olunacak berrî ve bahrî asâkiri müste‘ân olan taraf besleye. Ve i‘âneten verilecek kara askerinin imrâriyçün iktizâ eden sefâyin ve zehâyir-i râhiyyeleri kezâlik müste‘în olan devlet tarafından idâre oluna.
Beşinci mâdde: Devleteyn-i mu‘âhedeteyn  düşmen-i müşterekin ticâretine mümkin olduğu  mertebe îsâl-i hasâr içün iktizâ eden esbâba teşebbüs edüp, Fransalu'nun gerek harbî ve gerek tüccâr sefînelerine lîmânlarını sedd ve Fransa ile her gûne ticâretden re‘âyâlarını men‘ eyleyeler. Ve kendü lîmânlarından Fransa içün zehâyir ve mühimmât-ı harb nakl ü ihrâcını kat‘â tecvîz etmeyeler. Ve bil‘akis tarafeynin donanmaları devleteyne tâbi‘ lîmânlara bilâ-ihtirâz kabûl olunup, muhtâc olabilecekleri zehâyir ve levâzım fey‘ât-ı râyice ile i‘tâ oluna. Lâkin sefâyin-i harbiyye-i İslâmiyye'nin başbûğları, Sicilyateyn lîmânlarında cârî olan nezâret kavâ‘idine riâ‘yet edeler.
Altıncı mâdde: Devleteyn-i mu‘âhedeteyn maslahat-ı müşterekelerine mebnî ve beynlerinde derkâr olan vüdd ü mahabbete ve hüsn-i civâriyyete ri‘âyetlerini nev-be-nev isbâta hâhişkâr olduklarına mübtenî, âsâyîş ü emniyyet-i cânibeyni müstelzim olacak fevâyidi birbirleriyçün1473 istihsâle ve bu husûsu beynlerinde dostâne ve hâlisâne müzâkere birle râbıta vermeğe va‘d ü te‘ahhüd ederler.
Yedinci mâdde: Tarafeynin kuvveti bir maksada masrûf olmak ve meşâgıl-ı uhrâ ile meşgul olmamak elzem-i levâzımdan idüği celî vü âşikâr ve el-hâletü hâzihî Sicilyateyn Kıralı ve kezâlik Fransa ile muhârib bulunan Garb Ocakları arasında derkâr olan muhârebenin imtidâdı, maslahat-ı müşterekeye mugayir olduğu bedîdâr olmağla, Devlet-i ‘aliyye, Garb Ocakları'nı Sicilyateyn Kıralı'yla bilâ-te‘hîr musâlahaya mecbûr etmek ve imtidâdına sâ‘î olmak üzere müte‘ahhiddir.
Sekizinci mâdde: Devleteyn-i mu‘âhedeteyn re‘âyâlarının umûr-ı ticârete dahi sarf-ı zihn1474 ve dikkat edeceklerine  mebnî, hicret-i Nebeviyye ‘alâ-sâhibihâ efdalü't-tahiyyenin bin yüz elli üç senesi Muharremü'  l-harâmının onuncu günü' ve târîh-i Nasârâ'nın bin1475 yedi yüz kırk senesi şehr-i Nisan'ının yedinci günü beyne'd-devleteyn mün‘akıd olan ‘ahid-nâmenin ticârete dâ‘ir olan şurûtunu tarafeyne enfa‘ olmak vechi üzere âsâyişin i‘âdesi husûle geldikde, tecdîd etmeği va‘d ederler.
Dokuzuncu mâdde: İşbu ‘ahid-nâme Pâdişâh-ı Âl-i ‘Osmân hazretleri ve Sicilyâteyn Kıralı cenâbları tarafından tasdîk olunup, tasdîk-nâmeler altı haftada ve mümkin olursa andan ekall müddetde Âsitâne-i sa‘âdet'de mübâdele oluna.
Hâtime1476: Zikr olunan dokuz mâddenin meşrût olduğu vechile vakt-i mezkûrda tasdîk-nâmeleri mübâdelesi hıtâm-pezîr olmak içün bizler ki, taraf-ı Devlet-i ‘aliyye-i ebediyyü'd-devâm'dan bâ-ruhsat-nâme-i hümâyûn murahhaslarız. Muktezây-ı me‘mûriyyetimiz üzere işbu temessük terkim ü imlâ ve kendü mühr ü imzâlarımız ile mahtûm u mümzâ kılınup, Kıral-ı müşârun ileyhin Murahhas Elçisi mûmâ ileyh tarafından kezâlik mahtûm u mümzâ olarak tarafımıza teslîm olunan Frengiyyü'l-‘ibâre ‘aynı bir kıt‘a temessük ile mübâdele ve i‘tâ olundu; hurrira fi'l-yevmi'r-râbi‘i ve'l-‘aşera min şehri Şa'bân, sene selâse ‘aşera ve mi’eteyn ve elf min hicreti men lehu'l- ‘izzu ve’ş-şerefu f beldeti'l-Kostantıniyyeti’l-mahrûse .
İhrâc-ı Donanma-yi hümâyûn ve mürâfakat-ı donanma-yi Rûsiyye ve İngiliz
İngilterelü'nün bir takım donanması bâlâda beyân olunduğu vech üzere Mısır tarafına giden Fransa donanmasına teslît olunduğuna binâ‘en, Ebuhûr'da iki donanma telâki edüp, miyânede  eşedd-i kıtâl vuku‘uyla Fransalu'nun birkaç kıt‘a sefinelerin ihrâk ve birkaç kıt‘asını zabt ile kuvvet-i bahriyyeleri muzmahill olduğu haberleri tevârüd1477 eyledikde, mukaddemâ Büyük-dere'ye vaz‘-ı lenger eden  Rûsiyye donanması, Devlet-i ‘aliyye donanmasıyla Körfez1478 tarafına gönderilmek bi'l-müzâkere istısvâb ve Françelü'nün Rumeli cânibine itâle-i pây-i tecâvüz etmamasi içün bu re‘y-i rezin1479 intihâb olunup, meded-kâri-yi nesâyim-i feth ü zafer ile Ak-deniz cânibine bi'l-ma‘iyye seyr ü sefer ve ibtidây-ı emrde Çuka Adası'nı ve Zanta ve Kefalonya cezirelerini teshir ve Zanta Adası sebâyâsından dört yüz kadar esir Mora'ya gönderilüp, vâlisi tarafından Âsitâne'ye tesyir olunduğu haberi Donanma Başbûğu Kadri Bey tarafından tebşir olunduğundan gayri, Yanya Mutasarrıfı Depedelenli ‘Ali
Paşa dahi mukaddemâ Arnavudluk etrâfını muhâfazaya me’mûr olmuş olmağla, ol hudûda karîb olup, mukaddemâ Venedüklü'den Françelü tasarrufuna dâhil olan Preveze etrâfında müctema‘ ve hudûd-ı îslâmiyye'ye tehattî fikr-i fasidinde olan Françe taburuyla muhârebe olunup, ‘avn-i Bârî ve yümn-i ikbâl-i Tâc-dâri'yle a‘dânrn ekseri tu‘me-i dehen-i şemşîr ve bakıyyetü's-süyûflan peyveste-i dü-şâha vü zencîr olup, “Preveze” ve “Barga” ve “Venice” ve “Poçindiro” isimleriyle müsemmâ dört kal‘a zamîme-i memâlik-i Pâdişâhî ve zümre-i Müslimîn'e bâ‘is-i inşirâh-ı gayr-i mütenâhî oldu1480. [Ü3 ]
