Lâyiha
Tabâyi‘ ve emzice-i mümkinâtın tegayür ü tezâdı sebebi ile ‘ale'd-devâm ‘âlemde ihtilâf u fiten hudûsü ve ba‘zan râhat u âsâyiş zuhûru emr-i hükmî olup, kurûn u a‘sârdan birine mevkuf olmadığı bedâhet-i ‘akl ile sâbitdir. Ya‘nî ahvâl-i milel nesak-ı vâhid üzere karâr bulmak ve umûr-ı düvel ‘avârızât-ı mülkiyyeden vâreste olmak, hılâf-ı mecrây-ı tabî‘at-ı zemâne olup, be-în-cümle mir‘ât-ı kâyinâtda nakş-pezîr-i kalem-i takdîr olan suver-i muhtelifenin ba‘zan şekl-i ikrâhda  mer‘î olması mûcib-i hayr-ı kesîr ve müstelzim-i nef‘-i gazîr olduğu nass-ı îlâhî ile sâbitdir.
Mebde‘-i ‘âlemden ve evâyil-i Saltanat-ı ‘aliyye'den ilâ-yevminâ hâzâ müşâhede olunan fiten ü şûriş ve mâ-beyne'd-düvel vuku‘ bulan dâd ü dihiş mesbût-ı mecelletü'l-hâtır-ı erbâb-ı yakın ü dânişdir. Beş yüz° ve altı yüz târihlerinde zuhûr eden ihtilâf u şikak hasebiyle Devlet-i ‘îslâmiyye'ye fetret ü ihtilâl târî olup, dâ‘imâ kemîn-gâh-ı fursatda rasad-bîn olan Françelü'ye Cenevizlü mu‘în olup, sevâhil-i Şâmât'ı bi-esrihâ zabt ve envâ‘-ı fesâd icrâsıyla o memleket-i vesî‘u1481'l-ercâyı berhem-zede-i teşvîş ü habt eylemişler idi. Haleb ve Şâm ve Meyyâfârikın ve Bîretü'l-Furât ve ‘Ayntâb ve o havâlî taht-ı tasarrufunda olan Melik Nûreddîn ve Ekrâd-ı Eyyûbiyye'den Melik Salâhaddîn Yûsuf ne mertebe mihen ü meşâkka dûçâr ve memâlik-i mezbûreyi eyâdî-yi a‘dâdan intizâ‘ u istirdâd edinceye dek ne derecelerde mehâlik ü mezâyıka giriftâr oldukları dekayık-şinâsân-ı rûzgâra bedîdârdır.
Altı yüz on bir târihinde^ fermân-fermây-ı [Ü3 ] hıtta-i ‘Arab olan Melik ‘Âdil gününde Françelü, îskenderiyye'yi ahz ve Dimyât'ı muhâsara edüp, Melik ‘Âdil, Şâm'dan hareket ve niyyet-i i‘ânet ile Mısır'a ‘azîmet esnâsında meblağ-ı ‘ömrünü itmâm ve mak‘ad-ı sıdka hırâm edüp, oğlu Melik Mu‘azzam ‘Îsâ câ-nişîn-i peder oldukda, mebde‘-i saltanat ve ‘unfuvân-ı eyyâm-ı civânî vü sabâvet takrîbi ile istihlâs-ı Dimyât'a kudret-yâb olamayup, ol hısn-ı hasîn dâhil-i tasarruf-ı müşrikîn olmuşidi. Bir müddetden sonra Mısır'ı istîlâ fikriyle Dimyât'dan hareket ve Kahire ile Dimyât beyninde vâki‘ mahrûse-i1482 Mansûre'yi zabt içün  ifrâğ-ı cehd ü tâkat edüp, muzâyaka-i mahsûrîn “Beleğati'l-kulûbu'l-hanâcir” * hayyizine resîde olduğundan, kati çok teklîf-i ‘anîf kabûlüne ıztırâr-ı hâl îcâb etmişidi. A‘dâ fâyide-i zâyide sevdâsıyla sulha rıza-dâde olmayup, mâlik olduğu kuvveti sarf ile hasr u tazyîkı müştedd ve dest-i tama‘ı mümtedd edüp, bilâhare bir rûz-i fîrûzda asker-i nusrat-eserden bir cemâ‘at buhayre-i mahalleden muhayyem-i Frenk olan cânibe geçüp, bî-mülâhaza-i hüsn-i ‘âkıbet-i kâr Nîl'den bir mikdâr mahall küşâdına ibtidâr eylediler. Nîl-i mübârek ruhsat-ı hareket ü cereyân bulacak ziyâde tuğyânı zemânı olmağın, sedd-i mümkin olmayacak derece cârî olup, etrâfa intişâr ve berârî vü sahârîyi rûz-i hevlnâk-ı tûfândan nümûdâr edüp, Mansûre'yi mahsûr eden küffâra tekrâr Dimyât tarafına güzâr ihtimâli münsedd olmağla, nâ-çâr melâ‘în-i hâsirîn kar‘-ı bâb-ı niyâza âgaz edüp, Dimyât'ı meccânen teslîmden sonra, ancak cânlarına hatt-ı emân olarak rû-be-râh-ı vâdî-yi husrân oldular.
Endelüs, Tavâyif-i Mülûk yedine girdikde, Celâlika tâyifesi -ki el-yevm îspanya ile şöhret-gîrdir- [Ü3 ] îfrikıyye Meliği Melik Ya‘kûb'u ‘Arabiyyü'l-‘ibâre bir mektûb-ı garîbü'l-uslûb ile cenge da‘vet ve ol dahi kemâl-i gayret ü hamiyyetden fi'l-hâl icâbet ile Cezîretü'l-hadrâ'dan geçüp, vakt-i tekabül-i ferîkayn-i a‘dâda küllî galebe peydâ ve ehl-i îslâm'a şikestegî vü inkisâr tetarruk etmişiken, sebât-ı kadem-i Melik Ya‘kub ile îslâm'a kuvvet ‘ârız olup, tekrâr hücûm ve düşmeni târ ü mâr ve o cengde ‘aded-i katlâ yüz bini tecâvüz eylediği vâsıl-ı serhadd-i iştihârdır.
Mülûk-i Çerâkise'den Melik Kalavun ve Melik Nâsır ve Baybars vakitlerinde fitne-i  Cengizî gayete yetişüp, tegallüben te‘ayyün eden devletleri istikrâr u temekkün

◊ 1 Muharrem 611 = 13 Mayıs 1214 Salı.
peydâ etmekle, birkaç defa Şâm ve etrâf-ı Mısır'a Moğol askerini sevk ve ehl-i İslâm'ın ba‘zısını ifnâ ve ba‘zısını giriftâr-ı kemend ü tavk eyledikleri hînde, aktâr-ı Şâmiyye'den ihrâclarında mülûk-ı ‘Arabistan'a târî olan şedâyid ü metâ‘ib ma‘lûm-i erbâb-ı me’âsir ü menâkıbdır.
Gazî Hudâvendigâr vaktinde mülûk-ı kefere cümleten zünnâr-bend-i mîsâk ve beyza-i İslâmiyye'yi ref‘ içün yek-laht-ı ittifâk olmuşlar idi. Asker-i İslâm'ın emr-i müdâfa‘ada çekdikleri mihnet ü meşakkat ma‘lûm-i erbâb-ı intibâh u basîretdir.
Sente senesi^, Devlet-i ‘aliyye'ye mâl ve asker cihetleriyle ‘ârız olan rahne vü şikestegî, zâhirde iltiyâm kabûl eder ‘avârız-ı nevâ‘ibden olmayup, bir taşına nice baş verilan kılâ‘ u bıka‘ı ‘ale't-te‘âkub a‘dâ intizâ‘ u tecâzüb ve refte refte tekarrüb ile Filibe ve Sofya kurâsını nehb ve kulûb-ı Muvahhidîn'den tuma‘nînet ü âsâyişi selb edüp, memâlik-i magsûbenin istirdâdı zımnında itlâf olunan nüfûs ve emvâl bâliğ-i nisâb-ı kemâl olmuşidi.
Sultân Mehmed-i Râbi‘ zemânında boğazlar külliyyen mesdûd ve esbâb-ı râhat ü zindegânî min-külli'l-cihât mefkûd olup, Devlet-i [Ü3 ] ‘aliyye1483 ne zahmetler ile merkez-i aslîsini ve mecrây-ı tabî‘îsini buldu!
‘Ahd-i karîbde, Nâdir Şâh ve Sarı Bey-oğlu ve Nemçe ve Moskov seferleri yek-dîgeri vely eyleyerek zuhûr ve erkân-ı devleti güm-kerde-i râh-ı şu‘ûr edüp, dört mahalle kavî ser‘askerler nasb ü tesyâr ve tahsîl-i âsâyiş edinceye dek Devlet-i ‘aliyye niçe niçe müzâyık muhârebeye giriftâr oldu.
Bin elli dokuz târîhinde ebnây-ı sipâhiyânın eşbehlerinden Gürcü Nebî, Anadolu'dan  altmış bin kadar erâzili başına cem‘ ile şakk-ı ‘asây-ı Müslimîn ve iddi‘ây-ı terâfu‘ ve tehî‘e-i esbâb-ı tehâsum u tedâfü‘ ile izhâr-ı gayz ü kîn edüp, İznikmid'de def‘ine me‘mûr Devlet-i ‘aliyye askerini yek-hamlede şikest edüp, Üsküdar'a karîb Maldepe'ye dek geldikde, Sadr-ı vakt bulunan Murâd Paşa mecmû‘ Kapukulu ve vüzerâ ile Üsküdar'a geçüp, tekabül-i saffeyn vuku‘unda bir ramak kalmış idi ki, o kuvvet ü miknet ke'l-‘adem ve eşkıyâ tahsîl-i merâm ile mugtenem olalar. Celâlîler on iki sene Anadolu Vilâyeti'ne müstevlî olup, Koca Murâd Paşa ve ba‘de-zemân Köprülü Mehmed Paşa tathîr ü tasfiyesine muvaffak oluncaya dek neler çekdiler!
Kazak eşkıyâsı, Kara-deniz Boğazı dâhilinde Yeni-köy'ü basup, İslâm'dan vâfir esîr aldıkları târihlerde mastûrdur*. Ya‘nî zemânenin ihtilâl ü fesâdı bu vakte1484 mahsûs olmayup, bâlâda beyân olunan ahvâl ve mâ-beyne'd-düvel vukû‘ bulan ceng ü cidâl ve bu bevâ‘is ile itlâf u izâ‘a olunan emvâl tafsil olunsa, bir zahmü'l-hacm kitâb-ı ‘ibret-nisâb olur. Mülk ü saltanat gayilesiz ve erbâb-ı câh u devlet a‘dâsız olmaz. Devâhî-yi umûr ve mu‘zamât-ı vekâyi‘-i dühûrda tesebbüt ü ıstıbâr ve tecellüd ü istikrâr fezâyil-i nüfûs-ı zekiyyeden olup, izhâr-ı hüzn ü melâl ve ibdây-ı fütûr ü kelâl ile kulûb-ı nâsı tevhîş [Ü3 ] ve mübtelây-ı endûh u teşviş etmek, teksîr-i erâcife sebeb olacağı muhakkakdır. Zirâ kuvvet-i kalb-i evliyây-ı devlet, e‘âli vü esâfil-i nâsa sâri ve ‘aks-i kazıyye kezâlik nesak-ı mezkûr üzere câridir. Bu hılâlde tekevvün eden ihtilâl memâlik-i İslâmiyye'ye münhasır olmayup, Fransızlar fitnesi  ekasi vü edâni-yi rub‘-meskûna sirâyet edüp, mülk ü mâl cihetleriyle cemi‘ düvel mütekeddir ve memleketlerinde mütemekkin efrâd-ı insâniyyenin cümlesi birer sebeble mütezarrır olmuşdur. Devlet-i ‘aliyye askerinde itâ‘at ve ru‘esâsında muvâfakat olsa, kuvvet-i İslâmiyye şecâ‘at-ı tabi‘iyyeye munzamm olarak butlân-ı diyânet ve cübn-i tabi‘atları müsellem olan hazele-i müşrikine şimdiye dek galib olacağları müteyakkın idi. A‘dây-ı din zâbitlerine inkıyâd tahtında hudûs-i telef-i vücûd mehlekesini ihtiyâr ve bu itâ‘at ekser ahvâlde dünyâda selâmetlerine ‘illet ve galebelerine âlet olduğu zâhir ü âşikârdır. Çirk-i şirk ü dalâlet ile mülevves olan efrâd ve cümû‘-ı a‘dâ, fazilet-i inkıyâd u itâ‘ati ‘akl-i me‘âş ile hârice çıkarmışlar iken, ma‘bûd bi'l-hakk olan cenâb-ı Bâri kalbimizi nûr-ı hidâyetle münevver ve idrâk-i ma‘kûlât u mahsûsât içün bize sıhhat-i istidlâl ü nazar müyesser etmişiken, ma‘nây-ı itâ‘atden gaflet ve hılâf-ı nass-ı katı‘ harekete cesâret ile iktirâf-ı zenb ü ma‘siyet etdiğimiz içün dünyâda ve ‘ukbâda takri‘ât-ı İlâhiyye'den halâs ve tedârük-i cây-ı menâs nice mümkin olabilür? Kuvvet-i ‘akliyye vü fikriyyeden hâli hayvânât, nizâm-ı me‘âş ve bekay-ı hayâtlariyçün beni nev‘inden birine itâ‘at husûsunda ictimâ‘ ederler iken, eşref-i mahlûkat olan nev‘-i insânı beni nev‘inden olan hâkim-i mutlaka muti‘ u münkad olmamak revâ mıdır?
Mebde‘-i zuhûr-i Saltanat-ı seniyye'den [Ü3 ] bin târihlerine^ gelince ehl-i İslâm, küffâr-ı li‘âma galib-i mutlak olup, o târihden sonra emr-i kıtâl “el-Harbü sicâlün”* hayyizine resîde olup, giderek asker-i devlet huzûr u istirâhatle ülfet ve ru‘esâ  meyl-i tereffüh ü tena“ümü tabî‘at edüp, bu esbâb ile bâzû-yı iktidârlarına za‘f târî ve heybet ü necdetleri mütevârî olmağa başlayup, küffâr-ı dûzah-karâr dahi galebe-i külliyyeye ‘illet olur bir tavr-ı cedîd ihtirâ‘ına mükibb olup, telâhuk-ı efkâr ile fünûn-ı riyâzıyyeden müstenbit bir tertîb-i garîb îcâd ve âlât-ı nâriyyeyi dahi fi‘le çıkarup, esbâb-ı müdâfa‘aya min-külli'l-vücûh kesb-i mehâret ü isti‘dâd ‘akabinde mesâff cenglerinde ve kılâ‘ muhâsaralarında Devlet-i ‘aliyye askerine galebe etmeğe başladı. Düşmenin tertîbâtına tezâyüd ü tefâzül kabil olmadığı takdîrde müsâvât ile tekabül-i lâzime-i gayret ü himmet iken, mugalata-i zâhir-bînân-ı1485 ‘avâmma ittibâ‘an bu emr-i vâcibü'l-i‘tinâya dikkat olunmayup, tekadüm-i ‘ahd ile tavrından çıkmış sûret-i muhârebeye lede'l-iktizâ zarûret ilcâ edüp, bu hâl ile düşmenin müretteb askerine tâkat gelmeyüp, vakt-i tekabülde müşâhede olunan hâlet-i cân-hırâş vukü‘ bulmağa başladı. Devlet-i ‘aliyye'nin dâmen-i kıyâmete dek imtidâdı telmîh u işâret ve sarâhat ü kinâyetle kütüb-i ehlullâhda mastûr olup, devletin bu vehn ü za‘fını kuvvet ü miknete ibdâl içün Şehriyâr-ı bedî‘ü'l-hısâl'e cenâb-ı Mâlikü'l-mülk ‘ale'l-ıtlâk mesned-i hılâfet ve erîke-i saltanatı erzânî kılup, hîn-i cülûs-ı meymenet-me‘nûslarından bu âna gelinceye dek tasarrufât-ı ‘akliyye ile tedbîrât-ı mülkiyyeye sarf-ı evkat ve müddet-i kalîlede teksîr-i sefâyin ve tevfîr-i mühimmât buyurduklarından fazla, Nizâm-ı Cedîd mücelledinde tafsîl olunduğu vech üzere Topçu ve ‘Arabacı ve Lağımcı ve Humbaracı ocağlarını ahsen-i vechile müceddeden tanzîm [Ü3 ] ve Levend Çiftliği bostancılarına tavr-ı cedîd-i muhârebeyi ta‘lîm ile kâffe-i me‘ûnet  ve levâzımların tetmîm buyurup, himmet ve ikdâm-ı Mülûkâne'leriyle her sınıf fi‘linde mehâret iktisâb ve her fırka usûl-i harbe intisâb eylediklerinden, me‘mûr oldukları mahallerde sebât ü istikrâr ile dîn ü devlet uğrunda cân-sipâr oldukları bi't-tecribe ma‘lûm-i sıgar u kibâr oldu.
Gelibolu ve Selânik ve Âsitâne'de i‘mâl olunan bârût-ı siyâh cülûs-i hümâyûndan mukaddem gayet redî olmakdan nâşî, lede'l-iktizâ remy ü imlâ olunan topların sadâsı âheng-i tüfengden farkı olmayup, bi'z-zarûre sâyir düvelden mübâya‘aya ıztırâr mess etmişidi. Ehass-ı levâzım-ı ceng ü cidâl olan barutun i‘mâlinden ‘acz ile düvel-i uhrâya ihtiyâc tab‘-ı gayret neb‘-i hazret-i Şehriyârî'ye bir emr-i beşî‘ görülüp, Gelibolu ve Selânik barut-hâneleri def‘ ve kurb-i İstanbul'da mahsûs barut-hâneler îcâd ü i‘mâline kadir mehere ve sunnâ‘ı celb ile
kâffe-i levâzımâtını teshîl ü i‘dâd buyurmalarıyla, el-hâletü hâzihî Âsitâne'de vücûd-pezîr olan barut, İngilizlü'nün barutuna mu‘âdil ve âhar devletlerden istignâ hâsıl oldu.
Yirmi otuz seneden berü mizâc-ı devlet mu‘tell ve kesret-i fesâd ile nizâm-ı ‘âlem muhtell iken, nevbet-i hılâfet zât-ı İskender-satvet'leriyle kesb-i zînet eylediği zemândan berü bir tarafdan mühimmât ve nizâm-ı devletine mübâşeret ve bir tarafdan muhârib bulunan devletler müdâfa‘asına himmet ve ‘ale'l-husûs etrâf-ı memâlikde ser-nümây-ı şekavet olan eşhâs te‘dîbine bilâ-fütûr sarf-ı nîrû-yı celâdet buyurmaları, te‘yîdât-ı İlâhiyye'den münba‘is bir kudret-i kâmile olup, evsâf-ı melâ‘ik1-ittisâf-ı Şâhâne'leri zîver-i sahâyif-i ‘âlem olmağa sezâ ve nizâm-ı mülke dâyir âsâr-ı hümâyûnları düstûru'l-‘amel mülûk-i sütûde-sülûk olmağa revâdır. [Ü3 ] Eyyâm-ı şûriş  ü ihtilâl ve fikdân-ı hazâyin ü emvâlde bu mertebe tedârük ve tasarrufâta zafer-yâb olan Pâdişâh-ı ‘âlî-cenâb, ihtilâs-ı vakt-i âsâyiş ü ferâğda dâyire-i İslâmiyye'yi tesvî‘ ve menâr-ı şerî‘at-ı garrâyı terfî‘ ile sekene-i memâlikini âsûde-nişîn-i mazalle-i refâhiyyet ve a‘dây-ı dîn ü devleti bi'l-külliyye pây-mâl-i senâbikü'l-hayl-i hızy ü mezellet eyleyeceği iclây-ı bedîhiyyâtdandır. Cenâb-ı Vâcibü'l-vücûd eyyâm-ı ‘ömr ü şevketlerin dâmen-i kıyâmete dek memdûd ve tınâb-ı sürâdikat-ı devlet ü übehhetlerin evtâd-ı beka vü hulûda meşdûd eyleye, âmîn!
