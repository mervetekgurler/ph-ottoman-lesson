Vukü‘-ı tevcîhât
İşbu bin iki yüz on üc senesi  Şevvâl'inin dördüncü günü' resm-i dîrîn-i Devlet-i ebed-müddet üzere tevcîhât vuku‘ bulup, hademe-i Bâb-ı ‘âlî ve Şıkkeyn ve Hubûbât Nâzırı'nın pertev-i mihr-i ibkâ ile kevâkib-i âmâlleri ziyâdâr u mütele‘âlî olup, mansıb-ı refî‘-i Tevki‘, Mısır Ser‘askeri ma‘iyyetinde Defterdâr ve Ordu Nâzırı ‘unvânıyla1487 mukim olan Mehmed Efendi'ye tevcîh ve Defter Emâneti Şerîf Mehmed Efendi'ye ibkâ ve Büyük Rûznâme ile Râsih Mustafa Efendi ve Baş-muhâsebe ile Seyyid Mehmed Efendi kâm-revâ olup, Şehir ve Tersâne ve Darb-hâne emânetleri mutasarrıflarına ibkâ ve Matbah Emâneti sâbık Gümrükcü Hasan Ağa'ya ve Arpa Emâneti Mükellef-zâde Mustafa Bey'e ve Anadolu Muhâsebesi muharrir-i Fakır'e revâ görülüp, Süvârî Mukâbeleciliği ile Selîm Sâbit Efendi mihmîz-zen-i tevsen-i rifat ve Haremeyn Muhâsebeciliği ile Çelebi Mehmed Efendi dil-sîr-i ni‘met-i meserret olup, Yeniçeri Kitâbeti ile Yûsuf Âgâh Efendi dil-şâd ve Sipâh Kitâbeti ile ‘alâ-tarîkı'n-nakl Seyyid Sâdık Efendi is‘âd ve Silahdâr Kitâbeti, Âmedî-i Re’îsülküttâb olan Mehmed Sa‘îd Efendi'ye munzamm ve Mevküfât ile Emîn Efendi ve Masraf Kitâbeti'yle Mahmûd Bey Kâtibi ‘Ali Efendi mükerrem [Ü3 ] olup, Mâliyye Tezkireciliği, Necîb ‘Abdurrahmân Bey'e; Küçük Rûznâme, ‘Ali Bey-zâde Emîn Bey'e tevcîh ü ihsân ve sâyir menâsıb ile mezâri‘-i erbâb-ı istihkâk reyyân kılınup, ba‘zı kesân dahi ‘atıyye-i hazret-i Tâc-*
dâri'yle şâdân Ve^n-nakdü hayrun minen-nis eti kavliyle müteselli vü handân oldular.
Yine yevm-i mezkûrda Yeniçeri Ağası ve rikâb ağaları ibkâ olunup, Yûsuf Paşa birâderi Süleymân Bey, Sipâh Ağası ve İsmâ‘îl Ağa, Silahdâr Ağası ve Hamdullah Bey, Baş-bâkı Kulu nasb olunup, vüzerây-ı ‘izâm  hazerâtının dahi ekserîsi ibkâ vü takrîr ve hâzır u gâyib hıdmet-güzârân-ı Dergâh-ı me‘âlî-yi menâkıb, simât-ı kesîrü'l-elvân-ı eltâf-ı Şâhâne'den hisse-mend-i bülga-i menâfi‘ u mekâsib oldu.
‘Azl-i Voyvoda-i Boğdan
Birkaç seneden berü Boğdan Voyvodası olan Sarı Bey-zâde'nin gabâvet ü belâdeti her ne kadar ‘inde ehli'n-nühâ zâhir u hüveydâ ise dahi, Devlet-i ‘aliyye'ye mukaddem ü mu‘ahhar istikâmet ile sebk-ı hıdmeti bu âna dek sebeb-i temekkün ü tetâvül müddeti olup, hâlâ Dîvân Tercemânı olan İpsilante'nin oğlu -ki Dâru't-tıbâ‘-ı ‘âmire'de hendeseye müte‘allık üç cildde tab‘ olunan nüshanın mütercimidir**- ittifâk-ı düvel maslahatında Tercemân bulunup, hıdmeti mukâbili bir nev‘ imtiyâz ile ebnây-ı cinsi beyninde müteşahhas u mümtâz
*
^JJi y* .uJi = Peşin olan veresiyeden hayırlıdır anlamına gelen bu cümle, Arapça bir deyiş ve fıkhî bir
kâidedir; bk. Bekr b. ‘Abdullah Ebû Zeyd, Mu ‘cemülMenâhiyyiTLaZzıyye, Riyad 1417/1996, s. 263.
Müellifin burada zikrettiği üç ciltlik eser, III. Selîm’in emriyle basılan Sebestian Le Prestre De Vauban'ın Fransızca olarak kaleme aldığı (Traite Mines ve Traite l'attaque) ve Kostantin İpsilanti (1760-1816) tarafından tercüme edilen Fenn-i Lağım (1793) ve Fenn-i Muhasara (1794) adlı eserleri ile Bernard Forest de Belidor'a ait olduğu kaydedilen; fakat Fransızca aslı tespit edilememiş bir eserin yine İpsilanti’nin Fenn-i Harb (1792) adıyla çevirdiği eseridir; bk. Kemal Beydilli, Türk Bilim ve Matbaacılık Tarihinde Mühendishâne..., s. 181-183; —İpsilanti”, Büyük Larousse, XI, 5743.
olmasına irâde te‘alluk etmekle, işbu Şevvâl'in yedinci^ günü Boğdan Voyvodalığı'yla bekâm ve vuku‘ bulan Dîvân'da kuka ve hil‘at telebbüsüyle tertîb-sâz-ı dâyire-i ihtişâm oldu.
