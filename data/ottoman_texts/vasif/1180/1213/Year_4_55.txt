Vukü‘-ı meşveret der-huzûr-ı hümâyûn ve karâr-yâften-i ‘azîmet-i Sadrıa‘zamî be-cânib-i Mısr-ı Kahire
Françelü'nün Ülke-i Mısır'a istîlâları vukü‘undan sonra Gazze ve Remle ve Yafa câniblerine doğru râyet-keş-i idbâr ve memâlik-i mezbûrenin vâhiden-ba‘de-vâhidin yed-i tegallüblerine giriftâr olduğu âşikâr olmağla, bundan sonra refte refte Hicâz ve Kudüs ve sâyir memâlik-i îslâmiyye'ye tecâvüz ü te‘addî ve envâ‘-ı fesâd ü mel‘anete tesaddî eyleyecekleri etvâr-ı mekîdet ü ihtiyâllerinden istidlâl olunmağla, huzûr-ı hümâyûnda ‘akd-i encümen-i meşveret ve def‘-i tesallut-ı a‘dâya küllî himmet olunmak irâdesiyle, işbu selh-ı Şevvâlü'l-mükerremde^ Sadrıa‘zam ve Şeyhulislâm ve Kapudan Paşa  hazerâtı ve sudûr ve sâyir ‘ulemây-ı a‘lâm ve ricâl-i devlet ve Ocağlu huzûr-ı mevâhib-mahsûr-ı hazret-i Şâhâne'ye da‘vet ile ruhsûde-i zarâ‘at ve cümlesi iltifât-ı Mülûkâne ile  hâyiz-i rehîne-i mefharet oldukları hâlde, bâ‘is-i cem‘iyyet ve sebeb-i meşveret ne olduğu cümleye i‘lân ve düşmen-i dînin geçen seneden bu âna gelince etdikleri bagy ü tuğyân yegân yegân şümârende-i benân-ı1495 beyân kılınup, herkes bildiğini söylemek ve kahr-ı a‘dâya dâ‘ir1496 tedbîr tedârüküyle hakkı ketm etmamek ruhsatıyla şeref-yâb olduklarında, usûl-i mecâmi‘-i umûr olan erbâb-ı temkîn ü şu‘ûr mahalle muvâfık ve maslahata mutâbık kelimât-ı câmi‘a ile resm-i edebi icrâ ve ba‘zıları gayr-i ma‘kül tedâbîr ile zâtlarında muhtemel ü mevhûm olan reviyyeti ilga eylediklerinden gayri, ba‘zısı dahi o hılâlde meydân bulup, yek-rân-ı râyiz-i fikrine cevelân ve semend-i tab‘ına irhây-ı ‘inân verüp, hâricden tertîb-i cünûd ve hazîne-i gaybiyyeden tedârük-i nukud ile ba‘zı mütemevvil ü müte‘ayyinlerin sefere me‘mûriyyetlerini ve encâm-ı kârın vehâmet ü redâ‘etini âverde-i zebân edüp, bilâhare Sadr-ı gayûr yerinden hareket ile hâk-i kadem-i hazret-i Şehriyârî'yi çeşm-i ibtihâcına kühl ü zerûr eyleyerek, sebükbârca a‘dâ üzerine bi'n-nefs ‘azîmete ruhsat-cûy olmağla, evleviyyet-i hareket ve ‘adem-i hareket ta‘lîk-i ‘uhde-i erbâb-ı meşveret kılınup, ‘azîmet ve teveccüh-i hazret-i Sadrıa‘zamî'ye dâ‘ir1497 pîrâmen-güzâr-ı hâtır olan mühassenât beyânında cümlesi yek-sâk-ı vifâk olduklarına binâ‘en, taraf-ı Cihân-bânî'den tahrîk-i âb-rûy-i ruhsat ve hemân bu günden tesviye-i umûr-ı seferiyyeye mübâşeret olunmak hükm-i Cihân-mutâ‘'ı teşnîf-sâz-ı mesâmi‘-i erkân-ı devlet olup, hâzır bi'l-meclis olan îmâm-ı Evvel-i Sultânî bi'l-işâre dest-bâz-ı1498 niyâz ve mansûriyyet-i ehl-i îslâm ve makhûriyyet-i a‘dây-ı li‘âm [Ü3 ] zımnında du‘âya âgaz ve mevcûd olanlar nağme-i hüzn-âver-i te‘mîn ile nevâ-sâz oldukları hâlde meclise gayet ve meşverete  nihâyet verildi.

◊ 29 Şevvâl 1213 = 5 Nisan 1799 Cuma.
