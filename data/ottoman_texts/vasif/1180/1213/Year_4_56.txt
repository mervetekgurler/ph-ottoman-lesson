Garîbe
İmâm-ı Evvel-i Sultânî nusrat-ı asker-i İslâm zımnında deşt-i berdâşte-i bârgâh-ı Sübhânî olup, “Fe'nsurnâ ‘a/el-kavmz'Z-kâfzrzn”* âyetini ihtitâm ‘akabinde nâ-gâh Serây-burnu'ndan bilâ-infisâl toplar atılup, sadâsı mecma‘-i ehl-i meşveret olan Hırka-i şerîfe Odası kubbesini tanîn-endâz-ı dehşet ve bu hâlet-i garîbe cümleye îrâs-ı ‘ârizâ-i hayret eyleyüp, sebebi su‘âl olundukda, meğer Donanma-yi hümâyûn sefâyininden biri li-maslahatin boğazdan rucû‘ edüp, şenlik sûretinde toplar atdığı tahkik olunmağla, topların vakt-i mezkûreye tesâdüfü vesîle-i ittihâz-ı hayriyyet-i fâl ve gayetü'l-emr asker-i İslâm mansûr ve düşmen-i dîn ü devlet makhûr olacağı istidlâl olundu1499.
