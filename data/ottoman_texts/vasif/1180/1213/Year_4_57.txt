Hikmet
Yunan ve Fars istişâre-i umûr-ı irâde eylediklerinde, ‘ukalâsını mahall-i vâhide cem‘ etmeyüp, birbirlerinden haberleri olmayarak ferden ferdâ istintâk ile re‘y ü tedbîrlerine nazar ve maslahat-ı vakte muvâfık tedbîri buldukları gibi mûcebince ‘amel ederler imiş. Bundan garazları asâlet-i re‘y1500 ve sıhhat-ı nazarı ibtâle sebeb olan münâfese beyne'l-müşâvirîn vuku‘undan hazer imiş. Zîrâ müşterek fi'l-emr olan zevâtda tenâfüs ü tegalüb ve ahadühümâ âhara ta‘n etmek umûr-ı tabî‘iyyedendir. Çok kerre ba‘zısı zafer-yâb-ı re‘y-i savâb olmuşiken, âharları mahzâ hased sebebi ile i‘râz u te‘vîl ve takbîh u tehcîn semtlerine sülûk edüp, re‘y-i1501 rezîni ibtâl etmişlerdir. Bir dahi meşveretde ictimâ‘ izâ‘at-ı sırr ve şenâ‘ati müstelzim olup, hattâ kavm-i Fars ictimâ‘ u kesret ü tenâsur kuvvete muhtâc olan emirde lâzımdır. Ârâ‘ ü tedbîr ve umûr-ı gamızada ictimâ‘, matlûb olan mevâddı ifsâd ve beyne'l-kavm tevlîd-i tezâgun ü tenâfüs eyleyeceğini îrâd etmişlerdir.
