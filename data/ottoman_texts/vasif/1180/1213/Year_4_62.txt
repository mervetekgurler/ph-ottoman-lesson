Vürûd-i hatt-ı hümâyûn
Tehakkuk-ı sefer-i bahr ü berr sebebi ile ba‘zı vesâyâyı şâmil hatt-ı hümâyûn ve teşrîfât-ı mülâtafet-makrûn ile Serdâr-ı ekrem hazretleri  tevkır olunmak ‘adet-i Devlet-i ‘aliyye'den olmağla, işbu Zilka‘de'nin beşinci günü' Bâb-ı ‘âlî'de tertîb-i Dîvân kılınup, bi'l-cümle ricâl ve Ocağlu hâzır oldukları hâlde taraf-ı zâhirü'ş-şeref-i Husrevâne'den bir kıt‘a hatt-ı hümâyûn ve teşrîfât-ı seniyye şeref-resân-ı vürûd olup, hatevât-ı ta‘zîm ile Sadrıa‘zam hazretleri istikbâl ve ferve-i semmûru zîver-i endâm-ı iclâl ve şemşîr-i Süreyyâ-cevher'i miyân-bend-i ikbâl edüp, ba‘dehû hatt-ı hümâyûn ‘alâ-mele‘i'n-nâs kırâ‘at ve mefhûm-ı münîfine havâle-i sem‘-i dikkat olunup, hâvî olduğu cevâhir-i tâb-dâr-ı hikmet, kurt-ı gûş-i hûş-i ehl-i gayret1512 olup, deymûmiyyet-i eyyâm-ı ‘ömr ü devlet-i Şâhî ve mansûriyyet-i asker-i Pâdişâhî ed‘iyyesini tekrîr ve taraf taraf sadây-ı te’mîni felek-mesîr eylediler.
