Zuhûr-i ihrâk
‘Arabacılar Kışlak'ında ağalara mahsûs olan odadan âteş zuhûruyla, ittisâlinde olan kışlakın birine sirâyet ile ihrâk ve şiddet-i rûzgâr ıtfâsına me‘mûrları halîde-pây-ı hufra-i hayret ü istiğrâk etmişiken, fazl-ı sehâb-ı Bârî yârî olup, fi'l-hâl muntafî ve kulûb-ı nâsdan halecân u ıztırâb müntefî olup, zikr olunan ihrâk ‘Arabacı-başı'nın gafletine haml ile Bozcaada'ya nefy ü tagrîb ve Ocağ Kethudâsı Hasan Ağa, ‘Arabacı-başılık ile tatrîb olundu.
