İhrâc-ı tûğ-ı Âsafî
Zilka‘detü'ş-şerîfenin sekizinci günü'' sâha-i Bâb-ı ‘âlî'de rekz olunan tûğ-ı zafer-fürûg-ı Âsafî'nin bi'l-fevzi ve's-sa‘âdeti tahrîki zemânı gelmekle, tertîb olunduğu üzere vakt-i muhtârdan evvel Yeniçeri ve Cebeci ocağlarının tûğları ve konakcıları ‘ale's-seher Bâb-ı Âsafî'ye vürûd ve hulûl-i vakte intizâren ku‘ûd etmişler idi. Zemân-ı hareket tekarrüb ve fi'l-hâl tûğ-keşân te’ehhüb edüp, Kethudây-ı Sadr-ı vakur telebbüs-i ferve-i semmûr etdikden sonra, esbine süvâr ve ocağların tûğlarına kafâdâr1514 olarak tabl u sûrnâ vâlâ-yı dilârâ ile muhayyem-i asker-i İslâm olan Haydar-paşa fezâsına vusûl bulduklarında, mukaddem ihzâr

' 10 Zilka‘de 1213 = 15 Nisan 1799 Pazartesi.
olunan e‘imme ve mü‘ezzinîn kırâ‘at-i Feth ile velvele-endâz-ı semâvât u arazîn oldukları hâlde zebh-i karâbîn ve iğnây-ı mesâkîn kılınup, ocağların tûğları dahi mahallerine nasb olunmak içün ruhsat verilüp, ber-mûceb-i teşrifat ilbâsı mu‘tâd olanlara hil‘at ilbâsından sonra ‘avdet eylediler.
Zilka‘de'nin on ikinci Pençşenbih günü' Dergâh-ı ‘âlî ocağlarından tertîb olunan odalar Alay Köşkü altından murûr ve ru‘esâları hila‘-ı Pâdişâhî ve ba‘zıları ‘atâyây-ı Şehinşâhî ile1515 kesb-i iftihâr u sürûr edüp, Yeniçeri Ağası dahi, [mısra]‘:
‘Âdet budur âhırda gelür bezme ekâbir*
mü‘eddâsınca cümleye kafâdâr olarak Alay Köşkü altına gelüp, Çavuş-başı Ağa ve Kapucular Kethudâsı Ağa [Ü3 ] vesâtatiyle huzûr-ı hümâyûna idhâl olunup, ba‘zı vesâyâ vü tenbîhât ‘akabinde semmûr kürk ilbâsiyle tefrîh ve mevkib-i dûdmân-ı Bektâşiyye olan mekâna tesrîh olundu. Cum‘a günü bu tertîb-i dil-firîb üzere Cebeci ve Topçu ve Top ‘Arabacı ve Humbaracı ve Lağımcı  ocağları dahi Alay Köşkü altından geçüp, zavâbıt u ru‘esâsına ilbâs-ı hil‘at-ı seniyye ve ba‘zısına ihsân-ı ‘atıyye olunup, anlar dahi rû-be-râh-ı hayme-gâh oldular.
