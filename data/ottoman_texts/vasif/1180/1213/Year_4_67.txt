Kâ‘im-makâm-şüden-i Vezîr Ebûbekir Paşa ve teşrîf-i û be-Âsitâne-i sa‘âdet
Sadrıa‘zam hazretleri sefere1516 me’mûr olmakdan nâşî, vüzerây-ı ‘izâm hazerâtından biri Kâ’im-makâm nasb ü ta‘yîn ve hutûb-ı devlet kemâ-yenbagî ru’yet olunmak de‘b-i dîrîn olup, binâ‘en-‘alâ-zâlik hâlâ Selânik Mutasarrıfı Vezîr Ebûbekir Paşa hazretleri Devlet-i ‘aliyye'de zabt-ı menâsıb ve ihrâz-ı merâtib eyleyerek, irsen ve istihkakan nihâyet-i derece-i beşeriyye olan Rütbe-i celîle-i Vezâret'le mükerrem olup, matla‘-ı Vezâret'lerinden ilâ-yevminâ hâzâ tasarruf u tevellâ eyledikleri eyâlât ve elviyede hüsn-i sülûk ü sîretleri ve himâye-i zu‘afâ ve 2*
zîr-i destân ile şöhretleri Ke^-şemsifî ananis-sema zâhir u huveydâ olduğundan gayri,
zât-ı fezâyil-simâtları menba‘-ı cûy-bâr-ı ‘ulûm ve ma‘den-i cevâhir-i mantûk u mefhûm olup, havâss-ı nâsa ârâyiş u zînet olan şi‘r u inşâda yegâne ve me‘ârif-mendân-ı rûzgâra [Ü3 ] zerrîn-suvâr-ı sâ‘id-i mefharet olan cevdet-i hatt ve insicâm-ı kelâmda mufred-i zemâne1517 olup, tedbîr-i umûr-ı mulk u milletde Aristo'ya** mudânî ve temşiyet-i mesâlih-i devletde Âsaf-ı*** sânî oldukları bi'l-istidlâl ma‘lûm-i hazret-i Şehriyâr-ı deryâ-nevâl olduğundan fazla, bu esnâda mahrûse-i Selânik'de ser-i ber-âverde-i bagy u şikak olan eclâf u erâzilin ba‘zısını kuvvet-i şehâmet ile ser-dâde-i vâdî-yi  in‘idâm ve ba‘zısını nîrû-yı futuvvet ile reh-peymây-ı semt-i inhizâm edup, memleket-i Pâdişâhî'yi te’mîn ve nâ’ire-i1518 fitne vu âşûbu ıtfâ vu teskîn eylediği, mir’ât-ı hakayık-ı eşyâ olan tab‘-ı munîr-i hazret-i Tâc-dârî'de sûret-numâ olmağla, hakk-ı Vezîrâne'lerinde muzmer olan husn-i zann-ı Şâhâne mutezâyid u efzûn ve inâle-i devlet kurb u ittisâl-i guzâriş-pezîr-i zamîr-i Pâdişâh-ı rub‘-meskûn olduğuna binâ’en, işbu Zilka‘de'nin on altıncı günü' karîha-i sabîha-i MUlûkâne'den Kâ’im5-makamlık câh-ı refî‘iyle bâlâ-rev-i ser-menzil-i ikbâl ve taraf-ı bâhiru'ş-şeref-i hazret-i Sadâret-penâhî'den da‘veti mutazammın tahrîrât ile Selâm Ağası ol savb-ı sa‘âdet-evbe matıyye-rân-ı isti‘câl olmuşidi. Mâh-ı Zilhiccetü'ş-şerîfenin onuncu yevm-i ‘îd° Âsitâne-i sa‘âdet'e vusûl ve şimdilik Kapu Kethudâları olan Mükellef-zâde Mustafa Bey hânesine nüzûl eyledi.
