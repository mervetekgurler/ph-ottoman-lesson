Hareket-i Vezîr-i a‘zâm ve Serdâr-ı ekrem be-cânib-i Üsküdar
‘Avn ü ‘inâyet-i Bârî ve yümn-i ikbâl-i hazret-i Tâc-dâri'yle edevât-ı harbiyye tahsîl ve esbâb-ı seferiyye tekmîl olunup, fîmâ-ba‘d Serdâr-ı ekrem hazretlerinin a‘dây-ı dîn üzerine sevk-ı sipâh-ı Muvahhidîn eyleyerek hareket ü ‘azîmetleri matlûb-ı Şehriyâr-ı zafer-karîn olmağla, işbu Zilhiccetü'ş-şerîfenin on beşinci îsneyn günü Teşrîfât Defteri nâtık olduğu vech üzere erbâb-ı alay, [Ü3 ] seherî kudûm-i Âsafî'ye intizâr ile Üsküdar'a ve Kapudan Paşa ve Kayim-makam Paşa ve Şeyhulislâm Efendi hazerâtı maslahat-ı mürâfakat içün Bâb-ı ‘âlî'de bulunmaları irâde buyurulup, yevm-i mezkûr Şehriyâr-ı gayret-şi‘âr dâme fî 'avmi’l-Meliki's-Settâr* hazretleri Alay Köşkü'nü zât-ı bî-hemtâlarıyla revnak-şiken-i Kasr-ı Havernak buyurdukları haberi Bâb-ı ‘âlî'ye vürûd ve mûmâ ileyhim hazerâtı fi'l-hâl fekk-i tınâb-ı ku‘ûd ve huzûr-ı hümâyûna vusûl ile kesb-i şeref-i nâ-mahdûd eylediler. Umûr-ı seferiyyeye  dâ‘ir1519 dürc-i le‘âlî-yi hikmet olan dehân-ı hazret-i Gîtî-sitânî'den sâdır olan mervârîd-i vesâyây-ı seniyyeyi Serdâr-ı erkem hazretleri mengûş-ı gûş-i iz‘ân eyledikden sonra, kamet-i Âsafî'leri semmûr-i câlibü'l-hubûr ile zînet-yâb-ı itfihâr ve miyân-bend-i gayretleri tîr-keş-i cevher-dâr ta‘lîkına sezâvâr görülüp, Müfti'l-enâm hazretleri dahi telebbüs-i ferve-i beyzâ ‘akabinde resm-i bisât-bûsî-yi vedâ icrâsıyla ma‘an Üsküdar'a mıkzâf-cünbân-ı ‘azîmet ve mukaddemce ihzâr olunan âlây-ı dilârâ ile Otağ-ı süreyyâ-nitâk'a kadem-nihâde-i meymenet oldular. Erbâb-ı alay takbîl-i zeyl-i Sadr-ı ‘âlî-cenâb ile şeref-yâb oldukdan sonra, seferber olanlar orduda ikamet ve olmayanlar Âsitâne'ye ‘avdet ve me‘mûr oldukları hıdemâtın te‘diyesine1520 mübâderet eylediler.

◊ 10 Zilhicce 1213 = 15 Mayıs 1799 Çarşamba.

◊ ◊ 15 Zilhicce 1213 = 20 Mayıs 1799 Pazartesi.

— jji 4Uİ1 dj&gt; q ys = Settâr olan [günahları örten] Allah'ın (c.c.) [ona] yardımı daim olsun” anlamına gelen bu cümle, Arapça bir dua cümlesidir.
