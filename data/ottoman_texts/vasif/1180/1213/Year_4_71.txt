Tevcîh-i Vezâret be-İbrâhîm Paşa ve ‘Ali Paşa ve Mehmed Paşa
Mîr-i mîrân-ı kirâmdan İskenderiyye Mutasarrıfı İbrâhîm Paşa'nın ‘Akkâ tarafına techîz olunan askerin ihrâcında meşhûd olan sa‘y ü gayreti ve sâyir muhavvel-i ‘uhde-i hamiyyeti kılınan umûrun tanzîm ü tesviyesinde kemâl-i himmeti mûcib-i tezâyüd-i rif‘ati olup, kezâlik Tepedelenli1521 ‘Ali Paşa hudûdda vâki‘ birkaç palangayı teshîr ve Korfa tarafına vâfir asker tesyîr edüp, bu sebeble manzûr ve hıdmeti meşkûr ve bir müddetden berü İsmâ‘îl cânibi Muhâfızı olan Mehmed Paşa'nın dahi hüsn-i sülûk ü sîreti meşhûr ve Vezâret'e liyâkati mezkûr olmağla, birer mâh fâsıla ile üçüne dahi Rütbe-i ‘azîzü'l-menâl-i Vezâret ihsân ve çerâğ-ı ikbâlleri misbâh-ı münîr-i ‘âtıfet-i hazret-i Şehriyâri'yle fürûzân kılındı.
