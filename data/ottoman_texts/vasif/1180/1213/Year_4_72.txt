Vefât-ı Vâlî-yi Bosna Vezîr Silahdâr Mustafa Paşa ve ihsân-ı Vezâret be-inzımâm-ı Eyâlet-i [Ü3 ] Bosna be-Kethudâyeş
Müşârun ileyh Vidin seferinden sonra mahall-i hükümeti olan Travnik'de derd-i cân-hırâş ile bîmâr ve gâyet-i Şevvâl'de^ vefât eylediği haberi vârid-i Der-i devlet-karâr olup, münhall olan Bosna Eyâleti, Vezîr Gürcü ‘Osmân Paşa'ya tevcîh olunmuşiken, ehâlî-yi Bosna müteveffây-ı müşârun ileyhin Kethudâ'sı olan Vânî Mehmed Ağa'dan hoşnûd u râzî olup, müddet-i ikâmetinde hüsn-i sülûk ü sîret ile bizzât umûr-ı eyâleti idâre ve zulmet-i cevr ü i‘tisâfı re‘y-i münîriyle inâre edüp, câme-i zerbeft-i Vezâret dûş-ı hamiyyet-pûşuna lâyık u müstehakk olduğunu beyân ve mûmâ ileyhin bu tarafda vâkıf-ı ahvâli  olanlar dahi tavr-ı mergübunu işâ‘a vü îzân ile Rütbe-i Vezâret ihsânını istihsân etmeleriyle, işbu Zilhiccetü'ş-şerîfenin on altıncı günü inzımâm-ı câh-ı vâlâ-yı Vezâret ile Eyâlet-i Bosna tarafına tevcîh ve derece-i ‘izz ü rif‘ati bu vechile tenvîh kılındı.
