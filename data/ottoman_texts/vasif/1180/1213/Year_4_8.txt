‘Azl ü nasb-ı Mîrâhûr-ı Sânî ve Ser-bostâniyân ve tebdîl-i Nâzır-ı Hubûbât
Vidin Ser‘askeri Vezîr Hüseyin Paşa hazretlerine bundan akdem teşrîfât ve istiklâl-i emr-i şerîfi îsâl eden Şîrîn-zâde Es‘ad Bey'in mükerrem olması menvî-yi zamîr ve Sakızlı Mehmed Ağa'nın ‘azli dahi hâtırda cây-gîr olduğuna binâ’en, mâh-ı mezkûrun on1416 sekizinci günü mîr-i mûmâ ileyh Mîrâhûr-ı Sânî nasb olunup, Bostancı-başı Îbrâhîm Ağa'nın dahi o hıdmete liyâkati ma‘dûm ve bir müddetden berü ‘azli meczûm olduğundan, yevm-i mezkûrda mûmâ ileyh dahi ma‘zûl ve Hasekî Ağa bulunan Îsmâ‘îl Ağa, yerine mevsûl oldu.
Hubûbât Nâzırı Ahmed ‘Azmî Efendi'nin vakt ü zemânında olan temâdî, infisâline sebeb-i ‘âdî olup, Re‘îsülküttâb-ı esbak Râsih Efendi şehr-i Safer'in yirmi ikinci günü' o mansıb-ı refî‘ ile dest-zen-i bezm-i ferhat ü şâdî oldu.
