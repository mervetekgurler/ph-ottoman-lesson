‘Azl ü nasb-ı  Kethudây-ı Sadrıa‘zamî
Sadâret-i ‘uzmâ Kethudâlığı'yla kâm-rev olan Mehmed Şerîf Efendi'den bu hılâlde Sadr-ı vakt bulunan ‘Îzzet Paşa rû-gerdân  ve aralık aralık mesâvîsini neşr ile ‘azline berçîde-dâmen olmuşidi. Ba‘de'l-istîzân işbu Safer'in yirmi dördüncü günü'' Efendi-yi mûmâ ileyh ‘azl olunup, bir müddetden berü Mektûbçuluk hıdmetinde istihdâm ile vâkıf-ı ahvâl-i enâm ve rüşd ü reviyyeti ma‘lûm-i hâss u ‘âmm olan Îbrâhîm Besîm Efendi, o mesned-i celîl ile makzıyyü'l-merâm olup, Baş Halîfe bulunan Refîk Mustafa Efendi'nin o Kalem'de şöhreti “Ke-nârin [‘alâ] ‘alem”1417olduğuna binâ’en, ol dahi Mektûbçuluk hıdmetiyle mükerrem oldu.
