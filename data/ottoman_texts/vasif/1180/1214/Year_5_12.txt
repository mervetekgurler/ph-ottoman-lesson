Giriftâr-ı Ser‘asker Paşa
Bu def‘a-i müdhişe o havâlîde olan Fransızlar'a mün‘akis oldukda, ‘Arîş Kasabası'nda müctema‘ olan askerlerine iblâğ-ı peyâm ve fi'l-hâl tahrîk-i ikdâm-ı habîset-encâm eyleyerek, beş-altı gün zarfında Ebuhûr Kal‘ası sâhasına vâsıl ve hey‘et-i menhûseleriyle Ser‘asker Paşa'ya mukâbil olup, meydân-ı kâr-zârda a‘dânın nısf derecesi karîn-i zevâl ü demâr ve bakıyyetü's-süyûfunda vehn ve za‘f-ı küllî bedîdâr olmuşiken, ‘an-asl kıllet üzere olan zümre-i Muvahhidîn'e dahi fütûr u kelâl târî olup, Donanma-yi hümâyûn'dan isti‘âne vü istinsâr olundukda, düşmenin sugr-ı İskenderiyye'de donanması mevcûd iken sefâyinden ihrâc-ı asker müte‘azzir olduğunu ifâde ile i‘ânetden tehâşî vü mücânebetleri düşmene bâ‘is-i kuvvet-i kalb *
^i/ı J^ı ü^ = Onun zâtı (Allah (c.c.)) müşriklerin yakıştırmalarından (lakırdılarından) münezzeh olsun
anlamına gelen Arapça bir senâ cümlesidir.
olup, her tarafdan ceyş-i makhûrunu yürüdüp, hecme-i hasma musâberet fazîletinden ‘ârî olan bir fırka sefâyine rükûb fikr-i muhâliyle meyl-i cânib-i sâhil eylediklerini müşârun ileyh müşâhede ve fi'l-hâl esbine süvâr [Ü3 ] olup, o makule erbâb-ı cübnü i‘âde irâdesinde iken, müterassıd-ı vakt-i fursat olan hasm-ı nâ-bekâr bu hâlden haberdâr olmağla, müşârun ileyh üzerine sevk-ı küffâr ve iki yerinden cerh ile kayd-ı esre giriftâr eyledi. Bu ıztırâb u perîşânî takrîbi ile iki binden ziyâde merd-i neberd-âyîn neyl-i rütbe-i şehâdetle dâhil-i huld-i berîn olup, müşârun ileyhin oğlu ve Hazînedârı iki bin mikdârı gayret-keşân-ı îslâm ile Ebuhûr Kal‘ası'na tehassun edüp, imdâd zuhûruna dek a‘dâ ile mukamevet ü muhârebeye safka-zen-i ittifâk olduklarını bu vâkı‘a-i fâci‘ada mevcûd olan Kapu Kethudâsı Çukadarı işbu Rebî‘ulevvel'in on dördüncü günü' Âsitâne'ye gelüp ifâde vü takrîr eyledi.
îrtiyâz-ı umûr-ı ceng eden Ser‘asker, kalb ve yâhûd verây-ı askerde sâbit-i kadem olup, zarûret-i külliyye mess etmeksizin, merkezinden teharrük ü tenahhî muhâtara-i ‘azîmeyi müstelzim olduğundan fazla, ikdâm ü ihcâm-i askerîden terettüb eden fesâdı bi'l-vâsıta men‘ u def‘ dâhil-i hayyiz-i imkân iken, te‘ayyün-i şahsı ile bizzât cevânib-i askerde pûyân olmak telef-i vücûd mehlekesini îcâb ve niçe hazâyin ile vücûd-pezîr olan hey‘et-i ictimâ‘iyye-i ecnâdı berhemzede-i inkılâb edegeldiği mücerreb-i uli'l-elbâbdır.
—Bu muhârebe takrîbi ile Fransızlar'da za‘f-ı küllî mahsûs olup, Ebuhûr Kal‘ası'nın metâneti dahi müte‘ayyin olmağla, dâhil-i hısn olan îslâm'a birkaç bin âdem ile imdâd olunduğu hâlde inşâ’allah fevz ü zafer mukarrerdir” deyü îngilterelü tarafından tahrîr olunmağla, bâlâda tahrîr olunduğu vech üzere asâkir-i mürettebenin iltihâkına teşmîr-i sâk-ı ihtimâm ve fevc fevc tesyîrlerine mezîd-i ikdâm olundu.
Ebuhûr Kal‘ası'na tehassun eden askerin ekserîsi [Ü3 ] Mustafa Paşa'nın etbâ‘ı olup, bu hadîse sebebi ile Ser‘askerliğilik Anadolu Eyâleti'yle âhara tevcîhi mahsûr olanlara bâ‘is-i kesel ü fütûr olur, mülâhazasıyla ibkası karâr-gîr-i erbâb-ı re‘y ü tedbîr olup, kal‘ayı muhâfaza ve askeri i‘mâl ve imdâd varıncaya dek düşmeni igfâl maslahatına Donanma Başbûğu ‘Abdülfettâh Bey me‘mûr ve ol bâbda Kapudan Paşa hazretlerine hıtâben hatt-ı hümâyûn şeref-sudûr ve bundan başka hasma dehşet ve sû-be-sû meşguliyyet îrâs etmek içün el-yevm a‘dâdan huluvvü mütevâtir olan ‘Arîş ve Sâlihiyye taraflarına talî‘atü'l-ceyş makamında asker tesyîri Sadrıa‘zam ve Serdâr-ı ekrem hazretlerine bâ-hatt-ı hümâyûn ifâde vü beyân olunup, dâhil-i vüs‘ ü imkân olan tedâbîrde hakk budur ki, tehâvün ü noksân vuku‘ bulmayup, hemân cenâb-ı Melik-i Müste‘ân tevfîk-ı ihsân eyleye, âmîn!1611
