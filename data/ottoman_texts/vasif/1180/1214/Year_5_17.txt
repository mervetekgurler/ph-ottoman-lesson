Keyfiyyet-i Ebuhûr
Ser‘asker Paşa vak‘asından sonra a‘dâ Ebuhûr Kal‘ası'nı muhâsara ve âgaz-ı muhârebe vü müşâcere etmişidi. ‘An-asl Ebuhûr'un mâ‘-i cârîsi olmayup, ehâlîsi mevsim-i vefret-i Nîl'de imlây-ı sahârîc ve ‘âm-ı kabile dek ber-vech-i tedrîc def‘-i mâ-yahtâc eyledikleri, ehâdîs-i sıhâh-ı nâsdan tahrîc olunmuş olduğundan fazla, kal‘anın füshat ü vüs‘ati olmadığından, iddihâr-ı zehâyir müte‘azzir ve ihtizân-ı mühimmât müte‘assir ise dahi, bir kal‘anın zahîre vü imdâdı ve mühimmât u ecnâdı münkatı‘ olmadığı hâlde o kal‘aya düşmen dest-res olmayacağı mücerreb olup, binâ‘en-‘alâ-zâlik Ebuhûr sâhilinde ictimâ‘ eden [Ü3 ] Donanma-yi hümâyûn Başbûğu ve sâyir serân-ı asker bu dakikayı idrâk ile refte refte asâkir ve zehâyir ile mahsûrîne imdâd ve def‘-i ‘atş eyleyecek derecelerde mâ‘-i lezîz îsâlini mu‘tâd eyledikleri sıhhata resîde olmuş mevâddan olmağla, tertîb-i sânî olmak üzere mukaddemâ techîz olunan cüyûş ve bu def‘a tahrîr u tesyîr olunan leşker-i deryâ-hurûş havl ü kuvvet-i hazret-i Bârî ve yümn-i baht-ı cenâb-ı Tâcdâri'yle bilâ-fâsıla o tarafa vusûl ve kuvvet husûlüyle kal‘a inhisârdan halâs olup, a‘dâ tahlîs-i nefs dâ‘iyyesine meşgul olaca‘ı me’mûl-i erbâb-ı ‘ukuldur1616.
