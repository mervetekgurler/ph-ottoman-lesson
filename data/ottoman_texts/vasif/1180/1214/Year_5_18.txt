Tevcîhât-ı ‘ilmiyye
Medîne-i münevvere Kadısı Başmakcı-zâde es-Seyyid ‘Abdullah Efendi vefât etmekden nâşî, müddet-i mahlûlesi on dört senesi gurre-i Receb'inden ◊ ber-vech-i mansıb zabt ve rütbesi gurre-i mezbûreden i‘tibâr olunmak üzere Şâm Kadısı olan İsma‘îl Bey-zâde Mîr ‘Abdullah Efendi'ye ve Mekke-i mükerreme Kazâsı, on beş Muharrem'inden zabt ve rütbesi târîh-i emr-i ‘âlî'den mu‘teber olmak üzere sâbıka Burusa Kadısı ‘Uşşâki-zâde hafîdi es-Seyyid Mehmed Sa‘îd Efendi'ye ve Medîne-i münevvere Kazâsı, kezâlik on beş Muharrem'i gurıesinden' ve rütbesi zabtı gününden mu‘teber olmak üzere Edirne Pâyesi olup, sâbıka Galata Kadısı olan Dağıstânî-zâde ‘Îsâ Efendi'ye ve Şâm-ı şerîf Kazâsı, Ramazân gurresinden^ ber-vech-i mansıb  zabt ve yevm-i1617 zabtından rütbesi mu‘teber olmak üzere sâbıka Üsküdar Kadısı Hırka-i şerife Şeyhı-zâde es-Seyyid ‘Abdullah Efendi'ye tevcîh ü ihsân ve yedlerine başka başka emr-i ‘âlî-şân i‘tâsıyla memnûn ü cezlân kılındılar.
