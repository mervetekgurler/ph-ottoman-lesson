İstîlây-ı küffâr be-Ebuhûr
Çünki tertîb-i te‘ennîden îbâret olan askerin Ebuhûr'a vusûlü bahra mevkuf ve bu garazın husûlü dahi imdâd-ı rûzgâra muhtâc olduğu ma‘rûf olup, rûzgârın ‘adem-i müsâ‘adesi ve askerin vaktiyle gelüp erişmamesi ve donanmanın imdâdı lâ-şey kabîlinden olup, mahsûrların kıllet-i mâ ve nefâd-ı zahîre sebebi ile kemâl-i ıztırâbları dahi te‘ayyün eyledi. Fîmâ-ba‘d mahsûriyyet ü mücâdele telef-i nefse bâdî olacağın mülâhaza ile kal‘ayı
Fransızlar'a teslîm eyledikleri haberi, Der-i devlet-medâr'a vâsıl ve dumû‘-ı hüzn ü elem a‘yün-i Mü‘minîn'den seyl gibi sâyil olup, Dergâh-ı cenâb-ı Müntakım'dan istid‘ây-ı nusrat ve ahz-i sâr zımnında ilticây-ı isti‘dâd u kuvvet olundu1618.
