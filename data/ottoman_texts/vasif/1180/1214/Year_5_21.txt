Havâdis-i şarkıyye
İklîm-i Hind'de kâ’in tavâyif-i mülûkdan Dekken memleketinin Sultânı ve mukaddemâ sefîr ve hediyye irsâliyle müteşebbis-i zeyl-i Hânedân-ı ‘Osmânî olan Tipu Sultân, sevâhil-i Hindiyye'nin ba‘zısına müstevlî olan İngilterelü ile öteden berü mu‘âdât üzere olup, [Ü3 ] birkaç sene mukaddem miyânlarında mühâdene vâki‘ olmuşiken, İngilterelü'nün Françe cumhûruyla iştigâlini ganîmet ‘add eyleyüp, tahlîs ü intizâ‘-i sevâhil kasdıyla tedârüke şurû‘ eylediklerini İngilterelü istimâ‘ ve harben müdâfa‘aya imkân meslûb olduğundan, sarf-ı mâl ile askerini ifsâd u ıtmâ‘ etmişler idi. Dekken memleketine mücâvir olan Mehmed ‘Ali Hân bu vak‘adan haberdâr olup, fi'l-hâl bu keyfiyyeti Tipu Sultân'a iş‘âr ve * askerinin nifak u şikâkların ihbâr eyledikde, Sultân-ı müşârun ileyh Men yesma yehal kâ‘idesi üzere askere sû‘-i zann ve istîsâl ü te‘dîblerin re‘y-i hüsn ‘add edüp, serân-ı askerin kâr-güzârların ifnâ ve askerin dahi ekserîsini sahîfe-i hestîden imhâ edüp, müceddeden techîz-i cüyûşa mübâşeret eylediğini İngilterelü tashîh ve o esnâda İngilterelü'nün bir mikdâr imdâdları gelüp, taraflarına müncezib za‘îfü'l-edyân akvâm-ı Hindûsitân ile Tipu Sultân üzerine müttefikan sell-i seyf ü ‘udvân eylediler. Sultân-ı müşârun ileyh mukaddemâ haber-i vâhid ile askerinden teneffür ve düşmen ile lede'l-hâce mukâvemete muktedirlerini müste‘sıl ve bâkîlerini mütekeddir eylediğinden gayri, nev-âzmûde askere rubûde ve i‘lâm-ı mukâbele vü1619 mukâteleyi küşûde edüp, telâkî-yi saffeyn ve tesâdüm-i firkateyn vuku‘unda galebe, düşmen-i sekarr-makarr tarafına mukadder olup, müşârun ileyhde za‘f ü tezelzül te‘ayyün ve nâ-çâr kürsî-yi memleket-i Dekken olan Serhingpatan [6^ ^2A;~ = Seringapatam] Şehri'ne tehassun edüp, üç mâh ‘ale't-tevâlî  ceng ü kıtâl mütemâdî ve tûl-i muhâsara askerin fütûruna bâdî olup, bilâhare İngilizlü ‘anveten şehre dâhil ve müşârun ileyhi şühedâ zümresine mütevâsıl eylediklerinden gayri, iki oğlunu kayd-ı [Ü3 ] esre rabt ve dühûr-ı mütetâvileden berü cem‘ ü iddihâr eylediği hazâyin ve defâyin-i bî-hisâbı zabt ve mukaddemâ
Amarika'da müteşerrid-i yed-i istilâları olan memâlike tahsîl-i bedel ve Hind-i garbî'yi1620 Hind-i şarkîye mübeddel eylediler. Nazm:
Elâ inneme'd-dünyâ ‘anâ’ün ve kasruhâ
*
Fenâ ün ve me'l-emlâkü illâ vedâyi ün
Sultân-ı müşârun ileyh mü’min ü muvahhid olmak hasebiyle dâyire-i Saltanat'ına ‘ârız olan âfet ve vücûd-i bihbûduna târî olan zevâl ü heleket ve ‘ale'l-husûs havze-i hükümetinde olan ehl-i İslâm'a nâzil olan nâyibe vü musîbet, bâ‘is-i cereyân-ı eşk-i te’essüf ü hasret olmuşdur. Nazm:
Câre'z-zemânü ‘aleynâ fî tasarrufihî
Ve eyyü dehrin ‘ale'l-ahrâri lem-yecüri ‘İndî mine'l-dehri mâ-lev enne eyserahû ** Ulkı alâ felekı'd-devvâri lem-yedürı
Müşârun ileyhden mukaddemâ İngilterelü şikâyet ve Françelü iğvâsıyla üzerlerine hareket üzere olduklarını ‘arz-ı Der-i devlet ve şimdilik tîğ-i hısâm der-niyâm olmak bâbında müşârun ileyhe bir kıt‘a mülâtafet-nâme tahrîrini istirhâm etmişler idi. Ber-muktezây-ı ittifâk mes’ûllerine müsâ‘ade ve bu zemînde müşârun ileyhe bir kıt‘a elûke ısdâr olunup, Cidde tarafından irsâl olunmak üzere Serdâr-ı ekrem hazretleri tarafına firistâde olunup, bu haber-i keder-eser zuhûrunda irsâl-i tahrîrât ‘abese iştigâl kabîlinden olup, fevt-i maslahat sebebi ile te’hîri lâzım geldiği cenâb-ı Sadâret-me’âb'a ifâde olundu.
