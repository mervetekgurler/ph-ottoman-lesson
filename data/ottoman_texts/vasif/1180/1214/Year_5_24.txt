İhsân-ı Pâye-i Mekke-i mükerreme be-Gevrek  -zâde Hasan Efendi
Riyâset-i etıbbâ ile bir müddet meşgul ve ‘azlinden sonra Halebü'ş-şehbâ Mevleviyyeti ile nâyil-i e‘azz-i me‘mûl olan Gevrek-zâde Hasan Efendi, bu esnâda bi-hasebi't-tarîk Edirne Kadısı bulunup, hıdemât-ı sâbıkası zebân-güzâr ve bir nev‘ iltifât ile hâyiz-i rehîne-i mesârr olması havâlî-kerd-i zamîr-i Şehriyâr-ı ‘âlî-mikdâr olduğuna binâ’en, hakkında neyyir-i hayyiz-i ‘inâyet-i Husrevâne lem‘a-rîz-i zuhûr ve işbu Rebî‘ulâhır evâyilinde Mekke-i mükerreme Pâyesi'yle pâ-nihâde-i kasr-ı beşâşet ü hubûr oldu.
