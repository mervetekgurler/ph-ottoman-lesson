‘Azl-i Kâtib-i Ağa-yı Dâru's-sa‘âdeti'ş-şerîfe
Bundan akdem Dâru's-sa‘âde Ağası Yazıcılığı'yla bekâm ve ba‘zı muhtere‘ât ile Evkaf-ı Haremeyn-i şerîfeyn'e nizâm dâ‘iyesiyle şöhret-gîr-i enâm olan Îsmâ‘îl Efendinin vaz‘ u reftârı, Enderûn ve Bîrûn halkına girân geldiğinden gayri, Dâru's-sa‘âde Ağası tarafından mûmâ ileyhe her hâlde sû‘-i zann ve ‘adem-i teveccüh müteyakkın olmağla, târîh-i mezkûrda mûmâ ileyh Yazıcılık'dan ma‘zûl ve Hasekî-başı olan Mehmed Efendi, Yazıcılık hıdmetine mevsûl oldu.
