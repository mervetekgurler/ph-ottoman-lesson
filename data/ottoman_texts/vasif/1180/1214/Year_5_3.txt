Havâdis-i ‘Irak ve İran-zemîn
Hıtta-i Bağdâd-ı dâru's-sedâd mücâvir-i memleket-i İran olduğuna binâ’en, şâhlarının birisi tahsîl-i teferrüd ü istiklâl ve ‘Acem halkı emr ü nehyine imtisâl eyledikleri hâlde, vülât-ı Bağdâd taraflarından hediyye irsâliyle Şâhlık tebrîği mu‘tâd olup, binâ-berîn Baba Hân lakabıyla kesb-i câh eden Feth-kulı Şâh Ülke-i İran'ı mu‘arız u müzâhimden tasfiye ve Şâhlık mesnedine su‘ûd ile ser-keşân-ı İran'ı te‘dîb ü terbiye eylediği mütehakkak olmağla, hâlâ Bağdâd Vâlîsi Vezîr Süleymân Paşa, Şâhlık tebrîğini mutazammın hediyyeye mashûb bir kıt‘a mektûb tahrîr ve müte‘ayyin âdemlerinden  biriyle Şâh-ı müşârun ileyh cânibine tesyîr etmişidi. Âdemîsi ‘avdet ve Şâh tarafından getürdüğü cevâb, vusûl-i hedâyâdan ve levâzım-ı dostîye ri‘âyetden ‘ibâret olup, sefîr-i merkumdan ahvâl ü etvâr-ı Şâh istiknâh olundukda, Şâh-ı müşârun ileyh oğlu ‘Abbâs Mîrzâ ile ‘ammi-zâdesi Kacar Süleymân Hân'ı hıfzan li'n-nizâm otuz bin kadar A‘câm ile Âzerbaycân'a ve kendüsi, Kandehâr Şâhı Zemân Şâh üzerine bizzât revâne olduğun takrîr ettiğini Vezîr-i müşârun ileyh tahrîr eylediğinden gayri, İmâm ‘Ali ve İmâm Hüseyin radıyallâhu ‘anhüma 'yı ziyâret arzûsuyla müteveccih-i deşt-i Kerbelâ olan vâlidesi ma‘iyyetine Hemedân Hâkimi'ni bin kadar süvâriyle ta‘yîn edüp, işbu Muharrem gurresinde' re’s-i hudûda vusûl ve ba‘dehû Bağdâd'a duhûl edüp, bir mahall-i münâsibe iskân ü îvâ ve hakkında [Ü3 ] resm-i hoş-âmedî icrâ olundukdan sonra, Mihmândâr ta‘yîni ve yollarda lâzım gelan zehâyir tertîbi ‘akabinde Meşhedeyn tarafına ‘azîmet ve ba‘de'z-ziyâre ‘avdet ve memleketi tarafına ric‘at eylediğin ve vülât-ı Bağdâd mugaletâtından olarak Kandehâr ‘avdetinde bi'n-nefs Şâh hâk-i Meşhedeyn'e vaz‘-ı cibâh etmek kasdında olduğu lisânından istimâ‘ olunduğun tahrîr ü işâret eylediğinden gayri, kirâren ve mirâren ahvâl ü keyfiyyâtları icmâl ü tafsîl olunan Vehhâbîler'in zûr-bâzû-yı Devlet-i ebed-müddet ile musâlaha ‘akdine meyl ü rükûnları ve birkaç def‘a recây-ı emân ile meb‘ûsları gelüp gidüp, harekât-ı rediyyeden ferâğ u sükûnları rû-nümûn olup, merkumların üzerlerine hareket ü hücûm dahi ‘an-asl inkifâf-ı mazarrat ve insırâf-ı hasâretlerine mebnî olup, ol vechile garaz hâsıl ve semt-i salâha mâyil olduklarına binâ’en, fîmâ-ba‘d cânib-i Hicâz ve ‘Irâk'a te‘addî ve ‘aşâyir ü kabâyili ifsâda tesaddî  etmamek sûretinde ‘akd-i şurût-ı musâlaha kılınup, bu def‘a muhârebeten mazbût-ı *

1 4^ ^ı ^ı = Allah (c.c.) o ikisinden [Hz. Alı ve Hüseyin] razı olsun anlamına gelen bu cümle, Arapça bir dua cümlesidir.

◊ 1 Muharrem 1214 = 5 Haziran 1799 Çarşamba.
eyâdî-yi Bağdâdiyân olan Lahsâ Şehri kemâ-kân Vehhâbiyân'a teslîm ve müşârun ileyhin kethudâsı olan1529 Mîr-i mîrân'dan1530 ‘Ali Paşa o havâlînin umûrunu kemâ-yenbagı tanzîm ile Bağdâd'a ‘avd u kufûl eylediğini müşârun ileyh bu def‘a terkim edüp, cânib-i Hicâz ve ‘Irâk'da birkaç seneden berü ser-zede-i zuhûr olan fitne-i Vehhâbiyân ‘avn-i Melik-i Müste‘ân ile mütevârî-yi perde-i nisyân olup, müşârun ileyhin bu bâbda sebkat eden hıdmeti mebrûr ve sa‘yi meşkûr olup, tahsîni şâmil tahrîrât ile iltifât-ı devlete nâyil oldu. [Ü3 ]
