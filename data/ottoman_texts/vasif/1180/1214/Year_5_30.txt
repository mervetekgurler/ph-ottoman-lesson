‘Azl-i Firdevsî Efendi ez-Nezâret-i Hubûbât
Şıkk-ı Sâlis Defterdârı ve Hubûbât Nâzırı olan  Firdevsi Mehmed Emin Efendi, tahsilâtın cihet-i sühûletine ve hubûbâtın vaktiyle isticlâbına zafer-yâb olamadığından fazla, mesâlih-i habbâzîn ve tüccâr hasren tarafına ihâle ve nüfûz u vak‘ına halel îrâs eyleyecek ‘ilel ü ‘avârızın cümlesi izâle olunmuşiken, maslahatı [Ü3 ] Kapu tarafına ilka ve umûr-ı seferiyye ile meşgul olanları bu maslahat ile îzâ eylediği hâlde, ba‘zı kimseler1625 etmekçi tâ’ifesini1626 dahi igvâ edüp1627, iştikâya iğrâ ve min-külli'l-cihât tahdiş-i sâmi‘-i evliyây-ı ni‘amâ edüp, bu esbâb ile mûmâ ileyhin fimâ-ba‘d bu maslahatı te’diye edemeyeceği ma‘lûm ve âhar kimsenin nasbı beyyinü'l-lüzûm olduğuna binâ’en, işbu Cumâdelâhıre'nin on ikinci Sebt^ günü mûmâ ileyh ‘azl ile sîne-kûb1628-ı hasret ve ‘Azmî Ahmed Efendi, câh-ı mezkûr ile kemâ-fi's-sâbık dâne-çin-i harmen-i ferhat oldu.
