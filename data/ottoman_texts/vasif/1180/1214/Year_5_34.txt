Latîfe-i ‘aybiyye
Korfa Kal‘ası teshîrinden sonra Rûsiyyelü mekâsıd-ı kâminelerini isticlâb içün Donanma-yi hümâyûn'u istıshâb ve Malta teshîri gibi bir emr-i müşkilde asker-i İslâm'ı it‘âb  eyleyecekleri, karâyin-i hâliye ile ma‘lûm-i erbâb-ı elbâb olup, bu mehlekeden donanmayı tahlîs müte‘assir ve sırran ve ‘alenen i‘âdeleri husûsuna teşebbüs tehaffuzî ve tedâfü‘î olan ittifâka muhıll ü muzırr olup, bu dağdağa-i hâtır-fersânın ahsen-i veçhile indifâ‘ına evliyây-ı devlet muntazır iken, cenâb-ı Rabbü'l-erbâb tehyi‘e-i ‘ilel ü esbâb eyleyüp, ‘ahd-i ıztırârî ve şart-ı gayr-i ihtiyârî ile serserî geşt-i deryây-ı ıztırâb olan Donanma-yi hümâyûn'u isti‘mâl-i eyâdî-yi bîgâneden vâreste eyledi.
