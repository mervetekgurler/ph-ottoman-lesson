Hücûm-ı asker ve küşten-i Kapûdân-ı Riyâle
Bundan akdem Âsitâne-i sa‘âdet'de tahrîr ve Bahr-i sefîd cânibine sevk u tesyîr olunan tavâyif-i asâkir, Rodos İskelesi'nde [Ü3 ] ictimâ‘ u tehaşşüd ve işbu Cumâdelûlâ gurresinde' Rodos'dan hareket ile Kıbrıs Cezîresi muzâfâtından Leymeson İskelesi'ne tevârüd edüp, iki günden sonra Riyâle Kapudanı ‘Abdülfettâh Bey dahi zikr olunan lîmâna vusûl bulup, Seydî ‘Ali Bey'in kudûmuna intizâr ile bir hânede meks ü karâr etmişidi.
Mukaddemâ Ebuhûr vak‘ası reh-yâblarından üç1631 yüz kadar asker-i ‘arbede-cû mahsûrlara ‘adem-i i‘ânet ve halâs olanları sefâyine  almakdan mümâna‘at ‘illetlerini îrâd eyleyerek, ‘Abdülfettâh Kapudan üzerine gulüvv ve darb-ı tîğ1632 u hançer1633 ile kabây-ı hayâtını çâk ve mekânını zîr-i hâk eylediklerinden gayri, Mu‘allem Asker Başbûğu Ismâ‘îl Bey'i ve Nüzül Emmi Za‘îm Mustafa Ağa’yı cerh-i cüz’î ile tekdîr ve fi'l-hâl zâbitân yetişüp, neferât-ı mezkûreyi men‘ u tahzîr eyleyüp, cümlesi ser-dâde-i tavk-ı inkıyâd ve husûmetleri Riyâle Kapudanı'na münhasır olduğunu îrâd ve Seydî Ali'nin Başbûğluğu ile her ne mahalle me‘mûr olurlar ise itâ‘at edeceklerin pîş-nihâd etmeleriyle, serân-ı asker ve zâbitân-ı leşker, Ingiliz Amirali Ismit Ceneral ile meşveret eyleyüp, ihtiyâr-ı asker ile Seydî Ali, Başbûğ nasb ü ta‘yîn ve nâr-ı fitne bu cihetle ıtfâ vü teskîn ve mâh-ı merkumun on ikinci günü' Ingiliz donanması mürâfakatiyle, Iskenderiyye ve Dimyât taraflarına teveccüh eyleyeceklerin Lefkoşe Nâ‘ibi i‘lâmıyla ve zâbitân-ı asâkir ‘arz u mahzarlarıyla Dergâh-ı ‘adâlet-penâh'a ifâde vü tebyîn etmeleriyle, ber-muktezây-ı vakt ü hâl merkumun [Ü3 ] Başbûğluğu içün ısdâr-ı misâl-i lâzimü'l-imtisâl kılındı.
