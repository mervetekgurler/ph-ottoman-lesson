Vürûd-i haber-i fevt-i Kâdî-yi Ordu-yi hümâyûn
Bundan akdem ‘Akkâ Kal‘ası'nda mahsûr ve hezîmet-i a‘dâdan sonra Mekke Pâyesi'yle manzûr olan Ordu-yi hümâyûn Kadısı Debbâğ-zâde Mehmed Reşîd Efendi, Ordu-yi hümâyûn'a celb olunup, hıdmet-i lâzimesinde kıyâm ve vuku‘ bulan da‘vâları fasl ile icrây-ı ahkâm eyler iken, nâ-gâh kevkeb-i ‘ömrüne sukut ve necm-i hayâtına hübût ‘ârız olup, köhne-takvîm-i cihândan keff-i nazar ve mütâla‘a-i zâyirçe-i ‘âlem-i fânîden guzz-ı basar eylediği, Sadr-ı bedr-i kadr tarafından inhâ ve sâbıkâ Mısır Kadısı olup, bir takrîb dest-i düşmenden rehâ bulan Başmakcı1634-zâde Ibrâhîm Edhem Efendi, Mevkib-i hümâyûn'da mevcûd  olmak hasebiyle Ordu Kadılığı mûmâ ileyhe istid‘â olunmağla, fi'l-hâl işâret-i hazret-i Fetvâ-penâhi'yle emr-i celîlü'ş-şânı terkîm ve Sadrıa‘zam ve Serdâr-ı ekrem tarafına ba‘s ü takdîm olundu.
