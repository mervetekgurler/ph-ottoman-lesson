Terceme
Mûmâ ileyh, sâhib-i Dîvân Yahyâ Efendi hafîdi Debbâğ-zâde sulbünden zuhûr ve yetmiş dokuz sâlinde' zümre-i müderrisîne iltihâk ve ba‘zı niyâbetler ile imrâr-ı eyyâm ü şühûr edüp, iki yüz sekiz Muharrem'inde Kuds-i şerîf Mevleviyyeti ile mesrûr ve iki yüz on üc senesinde' Ordu Kadısı nasb olunup, Cezzâr Paşa tarafına me’mûr olmuşidi. ‘Akkâ'da vâki‘ fütûhâtda Mekke-i mükerreme Pâyesi'yle hurrem ve on dört senesi Cumâdelûlâ'sında'4 Şâm'a vaz‘-ı kadem ve ru‘yet-i Sadrıa‘zam ile mükerrem olup, birkaç günden sonra “Cüneyn” nâm mahalde cür‘a-keş-i [Ü3 ] câm-ı memât ve sicill-i ‘ömrü tayy-kerde-i dest-i Hâdimü'l-lezzât oldu.
Mûmâ ileyh zâyirçe1635 ve takvîm istihrâcında ‘ameli1636, fenne mutâbık ve halbetü'r-rihân-ı münâzarada âhar musallî ise, kendüsi sâbık idi. Evlâd u ahfâdı her ‘asırda mütehayyiz bulunan Hasancân'a ittisâl ü iltihâkı bu vechiledir ki, zikr ü işâret olunur: Hasancân - Hâce Sa‘deddîn, el-Müftî - Mehmed Es‘ad, el-Müftî - Mehmed Ebû Sa‘îd, el-Müftî - Feyzullah, el-Müftî - Mehmed Reşîd, el-Müderris - ‘Abdullah, Kadî-yi Burusa - Ahmed, Kadî-yi Medîne-i münevvere - Sâhib-i terceme Mehmed Reşîd.
