Zuhûr-i haber-i sürûr ez-cânib-i Vâlî-yi Saydâ1531 Vezîr Cezzâr Ahmed Paşa ve icmâl-i ahvâl-i ceng der-‘Akkâ
Kâffe-i ahvâli bâlâda tahrîr olunan “Bonaparta” nâm kâfir, Kıbt ve milel-i sâyireden tertîb eylediği asker-i vâfiri sevâd-ı cem‘iyyetine ilhâk ve mühimmât ve1532 levâzımât ile meşhûn ince donanmasını dahi sâhilden tesyîr u ıtlâk edüp, teshîr-i Şâmât fikr-i fâsidiyle Kâhire'den1533 hareket ve ‘“Arîş” nâm mahalle müsâra‘at edüp, ‘Arîş muhâfazasına me’mûr olan1534 cem‘-i ma‘dûd müdâfa‘a emrinde bezl-i mechûd edüp, yârây-ı mukâvemet mefkud olduğundan, ‘avdete zarûret ilcâ ve a‘dâ der-kafâ olarak sevâd-ı Gazze hüveydâ oldukda, muhâfazasına ta‘yîn olunan Mısır Vâlîsi Vezîr1535 ‘Abdullah Paşa'da isti‘dâd-ı mukâbele mün‘adim olduğundan, tebdîl-i mekân ve düşmen-i bed-peymân hılv-i meydân ile Gazze ve Remle'yi ber-vech-i sühûlet zabt edüp, Yafa'ya doğru revân olup, mukaddemâ Âsitâne-i sa‘âdet'den Ser‘asker ma‘iyyetine ta‘yîn ve Yafa'da mekîn olan Topçuyân, züll-i esri kabûl etmeyüp, tarh-ı kar‘a-ı kıtâl ve kati çok küffârı istîsâlden sonra, cümlesi nûş-i şerbet-i şehâdet ve vâsıl-ı ser-menzil-i fevz ü sa‘âdet  oldular. Bundan sonra düşmen-i bed-râ matlab-ı aslîsi olan ‘Akkâ gâyilesini ber-taraf eylemek kasdıyla, ‘Akkâ Kal‘ası üzerine sevk-ı sipâh-ı müşrikîn ve fi'l-hâl meteris ve tabya ve hendek hafriyle etrâfını tahsîn ve toplarını kal‘aya havâle ile humbara ve sâyir sanâyi‘-i âteş-bâzîyi i‘mâl ve tazyîk u hasr-ı kal‘a levâzımını istikmâl etmişidi. A‘dânın ‘Akkâ'ya sû‘-i kasdını İngiliz donanması Başbûğu İsmit Ceneral istimâ‘ ve fi'l-hâl feth-i şirâ‘ ile Hayfa açıklarında olan [Ü3 ] Françelü'nün ince donanmasını ihâta ve kasd-ı bedlerin izâle vü imâta eylediklerinden gayri, sefinelerin ba‘zısını ihrâk ve bakıyyesini zabt ve askerlerini1536 istirkak eylediler.
‘Akkâ Kal‘ası'nın edevât ü mühimmâtı ve esbâb-ı muhâfaza ve istihkâmâtı müheyyâ bulunup, a‘dâ vürûdunda derûn-i kal‘ada mütehassın cünd-i gayret-şi‘âr, iş‘âl-i nâyire-i kâr-zâr ve düşmen başına deşt ü sahrâyı teng ü târ eyleyüp, bu hâl-i müteşettitü'l-bâl yirmi yedi gün müstemirr olup, aralık aralık düşmen-i din ma‘iyyetinde olan eclâf-ı A‘râb ve müşrikine gayret-dâde ve nehb-i emvâl ü hazâyin tama‘larına cümlesini üftâde ve kırk def‘a nerdübânlar vaz‘ıyla kal‘aya hücûm ve her bir1537 hecmesinde niçe bin kâfiri süyûf-i mücâhidin ma‘dûm edüp, yevm-i muhâsaranın elli beşinci günü küffâr kuvvet ve miknet-i istidrâciyyelerine1538 igtirâr ile ba‘de'l-‘ışâ hâric-i kal‘ada olan meterislere ve tabyalara ve nefs-i1539 kal‘aya taraf taraf yürüyüş gösterüp, —Burc-ı ‘Ali” nâm kulleyi dahi lağım ile rahne-dâr etmeleriyle, fürce-i kulleden kal‘aya vâfir kâfir yol bulup, ma‘âzallah bir hâlet-i müdhişe vuku‘ bulmak hâletleri müşâhede olunup1540, o esnâda cünûd-i Muvahhidin Cenâb-ı hayru'n-nâsırin'e i‘tizâd u istinâd ve rûhâniyyet-i  hazret-i Seyyidü'l-mürselin'den isti‘âne vü istimdâd ile a‘zam-i ‘alâmet-i nusrat ve akvây-ı emâret-i selâmet olan sebât ü istikrâra karâr, beyt1541:
Ve1542'l-harbü in bâşertehû hel-lâ-yekün fike'l-feşel
*
Isbir ‘alâ ehvâlihâ lâ-mevte illâ bi'l-ecel*
mezâyâsını tezkâr eyleyerek, sû-be-sû üzerlerine gelan küffârı top ve tüfeng-i şu‘le-bâr ve hadd-i seyf-i tâb-dâr [Ü3 ] ile âğuşte-i hûn-ı kahr u demâr eylediler. Vardıkça âteş-i harb-i zebâne-keş-i işti‘âl ve hecemât-ı pey-der-pey-i ehl-i küfr ü1543 dalâl, mûcib-i tezâyuk-ı hâl olduğu sûret-i ma‘rekeden istidlâl olunup, “Âhirü'd-devâ’i el-keyyü* mefhûmu üzere fi'l-hâl iki yerden lağımlara âteş verilüp, tâb-ı kûh-efgen-i bârût ve hark-ı usûl-i zemîn ve kâse-i semâyı pür-tânîn eyleyüp, bin kadar küffârı cevv-i hevâya itâre ile reh-neverd-i vâdî-yi siccîn ve kal‘aya dâhil olan müşrikîni, guzât-ı zafer-simât ser-bürîde-i tîğ u sikkîn eylediler. Leyle-i mezkûrede elli bin deste fişeng, tu‘me-i dehen-i tüfeng olduğu ahbâr-ı sikat ile tevâtür-yâb-ı iştihâr ve ne mikdâr kâfir hâk-i helâke düşdüğü bu kıyâs ile ma‘lûm-i uli'l-ebsârdır. Bu vak‘adan1 sonra kayid-i a‘dây-ı bed-mekasıd olan2 Bonaparta, ehl-i İslâm'ı igfâl kasdıyla Muhâfız-ı Kal‘a'ya ‘Arabiyyü'l-‘ibâre mektûb yazup, mefhûmu lâşelerin kaldırmak ve tarefeyn üserâsı ibdâl olunmakdan ‘ibâret olmağla, [mısra]‘3:
es-Seyfü asdaku enbâ‘en mine'l-kütüb**
me‘âli düstûru'l-‘amel kılınup1544, nâme-resleri irâ‘e-i tîğ-i hûn-bâr ile matrûd-ı vâdî-yi idbâr kılındığı hılâlde tekrâr ‘Akkâ Kal‘ası üzerine yürüyüş edüp, ehl-i İslâm ‘avn-i Melik-i ‘allâm ile a‘dây-ı li‘âma bu def‘a dahi1545 göz açdırmayup, mahall-be-mahall âteş-efşân ve düşmen-i pür-haybet ü husrânı deryây-ı hûna galtân eyledikleri anda, Rodos Mutasarrıfı Hasan Bey ile Levend Çiftliği Bostâniyânı ve Kılâ‘-ı tis‘a yamakanı ve İzmir askeri dahi vâsıl ve mahsûr olan mücâhidîne1546 küllî1547 kuvvet-i kalb hâsıl olup, a‘dâyı meterislerine dek ta‘kıb ve ekserini vâdî-yi [Ü3 ] cehenneme tesrîb eylediler. Bu esbâb ile gürûh-ı mekrûh-ı düşmene taraf taraf perîşânî1548 vü inkılâb tareyân ve a‘dâd-ı kutelâları yirmi bine resân olduğundan gayri,  müdîrân-ı asker-i nuhûset-eselerinden vâfir Cenerâl ve kati çok ofiçyâl küşte-i abtâl-i ricâl1549, hemân leyle-i mezkûrede mecmû‘ zehâyir ve hıyâm ve eşyây-ı sâyirelerin ‘arz-ı zâtü'd-dırâm-ı nâr ve sakîlü'l-hacm ve ‘asîrü'n-nakl olan edevât-ı peykârı1550 vedî‘a-i tahte'l-arz istitâr eyleyerek, bakıyyetü's-süyûf dört-beş2 bin kadar mecrûh ve ‘amel-mânde küffâr Yafa tarafına firâr eylediler. ‘Ale's-seher3 kal‘a kapuları küşâd olunup, a‘dây-ı bed-nihâdın güzergâhları olan4 me‘âbir ve mesâlikine5 ta‘yîn-i ecnâd kılınup, ‘akab-gîrân-ı İslâm a‘dây-ı6 li’âma ‘inân-rîz-i vusûl ve seby ü fetk ile meşgul ve bu ma‘rekede dahi kati çok küştenîlere belây-ı âsumânî ve kazây-ı nâgehânî nüzûl edüp, on dört nefer ceneral ve üç7 yüz on8 kadar Ofiçyal9* kelleleri bürîde-i şemşîr-i10 siyâset ve berîd-i nusrat-nüvîd olan Vezîr Cezzâr Paşa, Baş-çukadârı'yla galtân-ı meydân-ı züll ü hevân oldu1551.
Bu gayile-i ‘azîme12 sebebi ile Cerde Başbûğu'nun nasbına zemân müsâ‘id olmayup, hüccâc-ı hidâyet-minhâcın ‘avd u kufûlü hengâmı dahi tekarrüb etmişidi. el-Hâletü hâzihî fazl-ı hazret-i Hakk ile düşmen gayilesi13 ber-taraf ve meşgale-i Ser‘askerî hâl-i evvele nisbetle heyyin ü ehaff olduğuna binâ‘en, umûr-ı Cerde dahi fi'l-hâl tanzîm ve hatb-ı cesîm-i hüccâc tetmîm olunduğu haberi14 müşârun ileyh tarafından terkîm olunup, nigeh-dâr-ı fevz ve nusrat-ı Îzed-i Kahhâr15 olan Şehriyâr-ı gayret-şi‘âr16 dâme fî ‘avnVs-Settâr** hazretleri17 bu ahbâr-ı meserret [Ü3 ] -âsârdan gayetü'l-gaye mübtehic ü mesrûr ve sipâs18-güzâr-ı Rabb-i Gafûr olduğundan gayri, sâye-i hemâ-vâye-i Husrevâne'lerinde müstezıll-i sâye-bân-ı âsâyiş ü râhat19 olan havel ü ‘abîd ‘îd ber1550-bâlây-ı ‘îd eylediler.
‘Akkâ'da ictimâ‘ eden asâkir-i Pâdişâhî -ki ‘adedleri fi’e-i kalîleye mütenâhî idi- pâ-ber-cây-ı merkez-i sebât ü istikrâr olmayup, mukabelede cür’et ve mukâtelede fütüvvet izhâr etmeseydiler, a‘dâ kal‘ayı istîlâ1552 ile tarîk-ı Hicâz'ı1553 bi'l-külliyye sedd1554 edüp, Ordu-yi hümâyûn varıncaya dek refte refte zabtı muhtemel1555 olan husûn ve kılâ‘a istihkâm-ı tâmm verüp, Devleti ‘aliyye teshîr-i mülk-i magsûb zımnında hazîneler nisâr ve niçe bin nüfûs-ı Islâmiyye terk-i kâr ü bâr ederler idi.
Dâhil-i dâyire-i ittifâk olan Ingilterelü'nün sefîneleri kal‘a mahsûrlarına  medâr-ı tesliyet ü itmi’nân1556 ve bahran kat‘-ı imdâd-ı a‘dâ ve muhâfaza-i rûy-i deryâ emrinde sa‘y ü gayretleri nümâyân1557 olup, sergerdeleri dahi ba‘zı istihkâmât-ı kal‘aya mevcûd-ı ma‘iyyeti olan mühendisler ile bi'n-nefs ihtimâm-ı tâmm1558 edüp, leyle-i feth u zafer -ki nümûne-nümây-ı hevl-i mahşer idi- a‘dânın sû-be-sû hecemât-ı şedîdesini müşâhede ile kal‘adan me’yûs ve şiddet-i ihtirâk-ı lağım ile hevâ-gîr olan eczây-ı türâbiyye ve ahcâr isâbetinden ihtirâz ile sefînelerini alarga edüp, muntazır-ı ‘âkıbet-i kâr oldukları her ne kadar efvâh-ı nâsdan1559 mesmû‘ ve karâyin-i hâliyyeden1560 mahsûs olmuş ise dahi, bu bâbda ma‘zûr ve merkumlara isnâd-ı kusûr hadd-i insâfdan dûrdur.
Bu müjde ile vürûd [Ü3 ] eden Vezîr Cezzâr Paşa'nın Baş-çukadâr'ına bir sevb1561 a‘lâ semmûr iksâ ve bir kıt‘a altûn çelenk ile ser-i iftihârı müzeyyen ü muhallâ kılındığından gayri1562, nemâlu bir ze‘âmet tevcîh ve Kıbrıs eshâmından bir sehm ile hâli1563 terfîh olunup, mukaddemce vârid olan1564 kaçak tatarlar dahi ilbâs-ı hil‘at ve çelenk ve ‘atâyâ ile nâyil-i meserret oldular.
Bir müddetden berü ehl-i Islâm'a târî ve belki kâffe-i sekene-i mülk-i Şehriyârî'ye olan endûh u gamm ve ıztırâb u elem1565, tîğ-i hurdenî-yi düşmen-i ‘ahd-şiken ile reh-peymây-ı1 diyâr-ı ‘adem olup, ekdâr-ı ‘âlem mütebeddil-i ferhat ve kalak-ı derûn-ı nâs mütehavvil-i meserret olmağla1566, bi-fazlihî Te‘âlâ fîmâ-ba‘d gün-be-gün tebâşîr-i subh-ı sâdık-ı sa‘âdet bâhter-i ümmîdden tâli‘ ve neyyir-i ziyâ-pâş-ı feth u nusrat burc-ı emelden lâmi‘ olup, tûde-i küfr ü ‘inâddan ‘ibâret olan hey‘et-i ictimâ‘iyye-i a‘dâ, meded-kârî-yi sarsar-ı kahr-ı Hudâ ile “Ke'l- hni'l-menfû”* ve ol kavm-i müstehıkku'l-levm bezm-i rezm-i Muvahhidîn'den tecerru‘-ı ke‘s-i menûn ile her bâr lâ-ya‘kıl ve medhûş olmak recâ-kerde-i erbâb-ı tevhîd ve temennî-dâşt-ı ashâb-ı tecrîddir.
Ser‘asker Paşa'nın dest-yârî-yi asâkir-i Tâcdâri'yle1567 sebkat eden hıdmeti nezd-i ferd-i1568 Pâdişâhî'de meşkûr olduğuna binâ‘en, tahsîn ü âferini muhtevî bâlâsı hatt-ı hümâyûn ile tevşîh u tezyîn olunmuş1569 bir kıt‘a emr-i celîlü'ş-şân ile bol yenlü1570 serâsere kablu bir sevb a‘lâ semmûr ve serâpâ murassa‘ bir altûn çelenk ve idâre-i umûr-ı Ser‘askerî içün mukaddemâ ba‘s olunan üç1571 yüz kîseden başka, bu def‘a dahi beş yüz kîse akça irsâl olunup, Ordu Kadısı Debbâğ-zâde'ye matmah-ı nazarı olan1572 Mekke Pâyesi [Ü3 ] ve kubûr yenli bir sevb-i kâkum  ve kezâlik Ordu Defterdârı Mehmed Efendi'ye ve Rodos Mutasarrıfı Hasan Bey'e ve Kapucu-başı Ohrili Îsmâ‘îl Bey'e birer altûn çelenk ile birer sevb1573 kubûr yenli kâkum kürk gönderilüp, Îngiliz donanması Başbûğu dahi bir sevb-i semmûr ve girân-behâ bir âvize ile ser-germ-i râh-ı1574 hubûr kılındı. Biz yine sadede gelelim. Düşmen-i bed-sigâl ‘Akkâ Sahrâsı'nda abtâl-i ricâl-i Müslimîn'den1575 müşâhede eylediği eşedd-i kıtâl ile müşevveşü1576'l-hâl olup, Yafa Îskelesi'ne1577 vusûlünde Gazze ve Remle ve ‘Arîş ve sâyir mahallerde muhâfız nâmıyla bırakdığı asker-i menhûsuna feryâdcılar ib‘âs ve cümlesini cem‘ etdikden sonra Yafa'da1578 meterisler ve tabyalar ihdâs edüp, o hılâlde talî‘a-i cünûd-ı Îslâmiyye1579 bedîdâr ve hâl düşmen-i mekkâr1580 mukabeleye ibtidâr etmişidi2. Bi't-tecribe ma‘lûmları olan3 savlet-i îslâmiyye'ye tâb-âver olamayup4, “el-Ley/ü cünnetü'l-hâribi”* fehvâsınca5 leylen yine6 firâr ve bu mahalde dahi7 vâfir eşyâsını tu‘me-i ejder-i8 nâr eyleyerek, Gazze'de karâr eylediği istihbâr olundukda, ‘akab-gîrân-ı îslâm taraf taraf hezz-i nevk-i sinân ve sell-i şemşîr-i berrân eyleyerek mesfûrlara9 göz açdırmayup, Gazze'ye pâ-nihâde-i vusûl ve katl ü fetk-i düşmen ile meşgul olmalarıyla, o mahalde dahi pâydâr olmayup, ‘Arîş'e doğru münhezim ve andan dahi cânib-i Mısır'a esve‘-i hâl ile ‘âzim10 olduğu haberleri Ser‘asker Paşa tarafından1581 vürûd ve ehl-i îslâm'a12 mûcib-i sürûr-ı nâ-mahdûd13 oldu.
Tâ‘ife-i mesfûrenin ceyş-i Çengizî gibi vardıkları mahallerde galebeleri14 ve ‘Akkâ vak‘asına gelinceye dek hasımlarından ednâ mertebe rû-gerdân [Ü3 ] olmadıkları, erbâb-ı ‘ukula bâ‘is-i endîşe vü fikret ve sâhib-i hurûc olmak mülâhazalarıyla ashâb-ı düvel me‘yûs-ı galebe vü nusrat olmuşlar iken, mü‘eyyed15 min-‘indillah olan Devlet-i ‘aliyye-i ‘Osmâniyye sadmesiyle sevret-i ‘âlem-gîrleri zâyil ve kuvvetü'z-zâhir-i istidrâcları olan asâkir-i habîset-eserleri süyûf-ı lüyûs-ı asker-i îslâm ve hüsâm-ı ‘adüvv-iltikam ve hiddet-i giryân-ı16 enâm ile muzmahill olup, bu keyfiyyet cemî‘ devletlere sebeb-i âsâyiş ü emniyyet ve dil-rîş-i zann ü gümân oldukları mazârr-ı melhûzadan kenâre-gîr-i selâmet oldukları, vâreste-i külfet-i beyân ü işâretdir. Cenâb-ı nusrat-ı dihinde-i cünûd-ı Muvahhidîn, te‘âlet zâtuhû ‘an-ekavli''--mülhidîn** dâyimâ Devlet-i îslâmiyye'yi mansûr ve gürûh-ı müşrikîni makhûr eyleye, âmîn!17
