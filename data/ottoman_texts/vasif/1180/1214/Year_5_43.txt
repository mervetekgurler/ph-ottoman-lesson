Zuhûr-i ‘atâyây-ı hazret-i Şehriyârî be-murahhasân-ı Devlet-i ‘aliyye ve hâk-bûsî-yi Elçi-yi İngiliz
İngiltere Kıralı tarafından tasdik-nâme ile vürûd eden Büyük Elçi birkaç gün mukaddem Bâb-ı ‘âlî'ye gelüp, huzûr-ı Kayim-makamî'de tasdik-nâmeler mübâdele ve elçiye serâser kaplu semmûr kürk ilbâs olunup, ma‘iyyetinde olan Sır Kâtibi'ne ve sâyirlere dahi kürkler ve hil‘atler ilbâsıyla, izhâr-ı hüsn-i mu‘âmele ‘akabinde ittifâk mâddesinde Devlet-i ‘aliyye tarafından murahhasan mükâlemeye me‘mûr, eşref ü a‘lem-i sudûr olan ‘İsmet Beyefendi'ye ve Re‘îsülküttâb Efendi'ye birer bol yenlü ve Mükâleme Kâtibi Âmedî Efendi'ye kubûr yenli semmûr kürkler iksâ olunmuşidi. İşbu Cumâdelâhıre'nin yirmi sekizinci Salı günü tertîb olunan Dîvân-ı mu‘allâ-erkân'da elçi-yi mesfûr, Kıral'ı tarafından getürdiği hediyyeyi takdîm ve nâmeyi teslîm  edüp, kemâ-kân kürkler ve hil‘atler ile tefrîc ve geldikleri mahalle tesrîh ve ferdâsı Devlet-i ‘aliyye murahhasları mazhar-ı nevâziş [Ü3 ] ve iltifât-ı hazret-i Tâc-dârî olup, ‘İsmet Beyefendi'ye ve Re‘îsülküttâb Efendi'ye birer mücevher kutu ihsân ve ser-i mübâhâtları müvâzî-yi fark-ı Ferkadân kılındı.
