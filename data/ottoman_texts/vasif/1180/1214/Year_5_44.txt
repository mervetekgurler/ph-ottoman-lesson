Vürûd-i haber-i küşten-i Re‘îsülküttâb-ı esbak Râtıb Ebûbekir Efendi
Devlet-i ‘aliyye'de Re‘îsülküttâb olup, iki yüz on bir senesi Safer'inin on dördüncü günü000 ‘azl ü tenkîb ve birkaç günden sonra Rodos Cezîresi'ne nefy ü tagrîb olunan Râtıb Ebûbekir Efendi işbu bin iki yüz on dört senesi Cumâdelûlâ'sında04 mahnûkan vefât ve terk-i vedî‘a-i hayât eyledi.
Mûmâ ileyh hutûb-ı cesîmede müstahdem olup, gavâmız-ı umûr ile meşgul olanlara medâr-ı ‘ibret olmak içün mevzû‘-ı fenn-i târîh üzere esbâb-ı fikdânı havâss-ı nâsdan bi't-teharrî su’âl ü istikrâ olundukda, ba‘zıları, Devlet-i ‘aliyye'yi Françelü ittifâkına imâle vü tergıb edüp, tâ‘ife-i1 mesfûrenin dimâğlarında müstekarr olan mukaddime-i fesâd netîce1639-bahş-ı murâd olmayacağını istidlâl ile erbâb-ı ‘ukul mümâşâtdan i‘râz ve o hılâlde Mısır havâdisi dahi intişâr u intihâz eylediğinden, ‘azl ü tagrîbi karâr-gîr-i erbâb-ı men‘ ü i‘tirâz olduğun ve ba‘zıları, zimâm-ı devleti kabza-i tasarrufuna almak içün def‘-i mezâhim sevdâsına düşüp, eclâf-ı nâsa ta‘yîn-i merâtib ve tevcîh-i menâsıb tasavvuruyla Şehriyâr-ı sütûde-âsâr'ı her bâr taglîte çalışup, bu tasavvur-ı zâhirü'l-butlân giderek âteş-i gayz-i Mülûkâne'yi fürûzân edüp, ‘âkıbet i‘dâmını mûcib olduğun [Ü3 ] ve ba‘zıları Âsitâne'de tahrîr olunan dalkılıclar, Ebuhûr vak‘ası zuhûru hılâlinde Rodos'a varup, Donanma Başbûğu  olan ‘Abdülfettâh Bey'in Ebuhûr muhâriblerine imdâd eylemediğin hâliyyü'z-zihn ‘askere bi'n-nefs i‘lân ve Seydî ‘Ali'nin Başbûğluğu'nu istihsân ve bu gayz u kîn ile dalkılıclar, Leymeson İskelesi'ne vardıklarında, Kapudân-ı merkumu ‘âlem-i hestîden pinhân eylediklerine ‘illet ve o vak‘anın hudûsuna âlet olduğun ve ba‘zıları Ordu-yi hümâyûn'dan ıtlâkına kasd olunduğun hiss ü teyakkun ile yüz bulup, rızây-ı devlete muhâlif Françelü'ye müte‘allık ba‘zı ahvâl tahrîr eylediğini rivâyet etmeleriyle, ‘alâ-külli mine't-tekâdîr ‘afvı mümkin olmayacak bir cünha-i ‘azîmede bulunduğundan ve ser-nüvişti bu yüzden olduğundan, hükm-i kazâ hakkında cârî ve cesedi tahte'l-arz mütevârî oldu.
Terceme
Mûmâ ileyh Tosya sükkânından olup, eser-i zûd-güzâr-ı nush u pendi bâ‘is-i zidûdegî-yi zeng-i fu‘âd ve miftâh-ı râst-rev-i va‘z u tezkîri kufl1640-güşây-ı kulûb-ı erbâb-ı lehv ü fesâd olan Çilingîr-zâde Vâ‘iz ‘Ali Efendi'nin sulbünden bin yüz altmış üç senesinde ◊ mastaba-nişîn-i vücûd ve murûr-ı zemân ile fârık-ı miyân-ı ziyân u sûd oldukda, tahsîl-i ‘ilme heves ile mâ-lâ-ya‘nîden imsâk-i nefs ve mukaddimâta bed‘ ile lezzetiyyât-ı ni‘met-i ders olmuşidi. Pederinin va‘z u nasîhat, meksebi ve aktâr-ı arzda geşt ü güzâr, meşrebi olduğuna binâ‘en, mûma ileyhi misvâk tek yanından münfekk etmeyüp, bir aralıkda Kırım'a [Ü3 ] ‘azîmet ve merkumu hem-‘inân-ı mürâfakat eyleyüp, ‘âdeti üzere Kırım'da va‘z u tezkîr ve inzâr u tebşîr ile ilâne-i efide-i bernâ vü pîr eylediği Kırım Hânı'nın mesmû‘u olup, huzûruna da‘vet ve mazhar-ı birr ü mekremet eyledikde, ihtilâs-ı vakt-i güftâr ve oğlunun dîbâc-ı zertâr-ı liyâkatin1641 peymûde-i endâze-i tibyân eyleyerek, aklâmdan birine me‘mûriyyetini  hâst-kâr olup, ol bâbda Re‘îsülküttâb Efendi'ye bir kıt‘a tavsiye-nâme istihsâl ve makzıyyü'l-âmâl Âsitâne-i sa‘âdet'e şukka-güşây-ı isti‘câl olup, mektûbunu teslîm ve merâmını tefhîm eyledikde, oğlunun siniyy-i ‘ömrü endek ve nihâfet ü rikkat-ı cirmde mânend-i nokta-i şekk olduğu beyânıyla, Kalem'e âmed-şüdü müstehcen ve o zemân Âmedci bulunan Edhem Efendi'nin hacr-i terbiyesine verilüp, bir müddetden sonra Kalem'e müdâvemeti müstahsen görülmüşidi. Fi'l-hakıka dâyire-i Edhemî'de tezkiye ve istısfây-ı nefs ve edhem-i hevâ vü hevesi pâ-bend-i terk ü ferâğ1642 ile habs edüp, kesret-i müşevvık ile hattını1643 tezyîn ve kesb-i me‘ârife iştigal ile emeline vusûlü tehvîn etmişiken, Edhem Efendi kayd-ı fenâdan halâs ile reh-peymây-ı dâr-ı âhıret ve Sâhib-i terceme üftâde-i vâdî-yi gurbet-ender1644-gurbet olup, Yahyâ Paşa-zâde ‘Ali Bey'in kitâbetini ihtiyâr ve o hılâlde Tahvîl Kalemi'ne duhûl ile hatt-ı celîde nâmdâr ve sefer-i esbak evâyilinde Âmedî Odası'na nakl olunup, Râyif Îsmâ‘îl Paşa isti‘dâdına nazar ile dâyiresine celb ve tehî-destîden îcâb eden fakr u fâkasını selb etmişidi. Halîl Hamîd Paşa, doksan üç senesi Cumâdelûlâ'sında^ Büyük [Ü3 ] Tezkireci oldukda, yerine mûmâ ileyh Âmedci ve sene-i merkume tevcîhâtında Kağıd Emîni olup, doksan sekiz senesinde ilhâkan Küçük Rûznâme ile münşerihu'l-fu’âd ve iki yüz birde^ Sipâh Kitâbeti ile ber-murâd olmuşiken, kable'z-zabt mâ‘zûl ve der-‘akab Silahdâr Kitâbeti'ne mevsûl kılınup, bu hâl ile sefere râhî ve cem‘-i mansıbeyn şerefiyle mübâhî olmuşidi.
Pâdişâh-ı bende-nüvâz dâme mahfûfen bi-sunûf'l-i‘zâz* hazretlerinin şehzâdelikleri hengâmında ba‘zan ta‘lîm-i meşk u imlâ  hıdmet-i seniyyeleriyle ihrâz-ı derece-i ‘izz ü ‘alâ eylediğine binâ‘en, âfitâb-ı ‘âlem-tâb-ı vücûd-i pür-sûdları taht-ı ‘âlî-bahta ziyâ-pâş ve ednâ münâsebeti olanlar [mısra]‘:
Bir zerreyüz kerem umarız âfitâbdan
istirhâmıyla mazhar-ı mükâfât ü pâdâş oldukları gibi, bunun dahi sâye-i ‘âlem-gîr-i Şâhâne'lerinde emsâli gibi istizlâl eylemesi irâde ve Âsitâne-i sa‘âdet'e tesyîri Kayim-makam Paşa mektûbuyla Serdâr-ı ekrem tarafına ‘arz u ifâde ve tayy-i merâhil ile hâk-i kadem-i Husrevâne'ye rû-nihâde oldukda, Riyâset-i Rikâb hıdmetiyle şeref-yâb olacağı işrâb olunup, kırânât-ı nücûm ve inzâr-ı kevâkib iktizâsıyla, zâyirçe-i ‘âlemde istimrâr-ı nahs rû-nümâ olup, nahsın sa‘da inkılâbı vaktine intizâren mâddenin bir-iki gün te‘hîrini iş‘âr ve ve fenn-i tencîmde gûyâ mehâretin izhâr edüp, nâ-gâh âbisten-i hâdisât-ı “Yâ gafılen ‘an-haretâti'--felek. Nebbehekellâhu kemâ-ağfelek”1645 takrî‘iyle tevlîd-i mehâlik ü âfât ve lisân-ı zemân-ı “Yâ **
nâ ımen fTl-leyâlî gayre müftekkırın. Nebbıh cüfûneke [Ü3 ] v ahzer min havâdısıhâ tenbîhiyle nâtıka-cünbân olup, tavrından müteneffir bulunanlar mesâvî vü mesâlib ve kabâyih u me‘âyibini berâhîn-i müselleme ile isbât ve tenkıs-ı teveccüh ü iltifât eylediklerinden, mütehakkıku'l-vuku‘ olan hıdmet-i Riyâset'den munsarıf ve semt-i kıble-i ümmîdden münharif olup, Büyük Tezkirecilik ile kadri tenzîl ve Riyâset hıdmeti kemâ-kân Râşid Efendi'ye tahvîl olunup, birkaç mâh murûrunda o vakit Rikâb Kethudâsı bulunan Îbrâhîm Efendi, Re‘îsülküttâb Râşid Efendi ma‘iyyeti ile Kayim-makam Paşa'yı görüp, odalarına giderler iken, Dîvân hâzır ve Çavuş-başı Hamdullah Bey ‘arz-ı hâllere nâzır iken, mûmâ ileyhimâyı gördüğü gibi kıyâm ile vakfe-gîr-i selâm  olduğunu Sâhib-i terceme müşâhede ve kat‘â iltifât eylemediğinden gayri: —Şu sefîhlere kıyâm ile inhinâ, hürmet-i Dîvân'ı hetk ü imhâ kabîlindendir” deyü Hamdullah Bey'i dil-rîş-i tevbîh u izdirâ eylediğini, erbâb-ı garaz ba‘zı zamâyim ü izâfât ile sâmi‘alarına ilka eylediklerine binâ‘en, te‘dîbini ızmâr ve temhîd-i mukaddimâta ibtidâr ve mûmâ ileyh dahi tehallüf-i merâmdan nâşî “Rubbe kelâm yu’eddî sâhibehû ılâ kilâm” mefhûmundan gaflet ile gâh u bî-gâh sûz u güdâz ve nâz ü niyâz şeklinde evzâ‘-ı şütür-gürbeye âgaz ve ‘adem-i ittisâ‘-ı havsala ile zeyl-i şekîb ü ıstıbâra teşebbüs eylemediği, mûcib-i tehevvür-i Şehriyâr-ı ser-efrâz olmağla, li-ecli't-te‘dîb iki yüz üç senesi Zilka‘de'sinin yirmi birinci günü' Bozca-ada'ya nefy ü tagrîb olunmuşidi. İki yüz beş senesi evâsıtında mazhar-ı merhamet ü işfâk ve Ordu-yi hümâyûn'a gitmek [Ü3 ] üzere sebîli tahliye vü ıtlâk ve Şumnu Sahrâsı'na vusûlünde Yeniçeri Kitâbeti ile bedr-i ikbâli kâmilü'l-işrâk olup, o hılâlde Nemçe Musâlahası hıtâm-pezîr ve Orta Elçilik ile mûmâ ileyhin me’mûriyyeti karâr-gîr ve ba‘de'l-‘avd Cizye Muhâsebeciliği ile hurrem ve iki yüz yedi senesinde'' Baş-muhâsebe ile mükerrem olmuşidi. İki yüz sekiz senesinde'◊' Şıkk-ı Sâlis ve Hubûbât Nâzırı nasb olunup, iki yüz dokuz târihinde'4 Re’îsülküttâb ve on bir senesi Safer'inin on dördüncü günü'5 ‘azl ile mübtelây-ı igtirâb ve on dört senesi evâsıtında ber-vech-i muharrer mahnûkan sûy-i âhırete sefer eyledi.
Mûmâ ileyh fenn-i kitâbete vâkıf ve şi‘r ü inşâda selîkası müte‘ârif olup, ‘ilm-i nücûmda hiddet-i fehmi ve sâyir ‘ulûmda kadr-i müşterek ‘ilmi var idi. Taraf-ı Mülûkâne'den nâyil olduğu iltifâtı  hazm ile emsâli gibi ‘âkılâne hareket ve cümle ile hüsn-i ülfet ü mu‘âşeret edüp, masdar-ı hayr u şerr olan lisânını zabt ile reh-rev-i semt-i ehl-i temkîn ve mûcib-i mehâfât olan umûrda ta‘arruzdan dâmen-çîn olsa idi, ilâ-mâ-şâ’allah ictinây-ı semere-i şecere-i ‘ömr-i nâzenîn eyleyeceği zâhir ü müstebîn idi; tecâvezallâhu ‘an seyyi’âtihî*.
