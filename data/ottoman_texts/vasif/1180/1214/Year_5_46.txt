‘Azl [Ü3 ] ü nasb-ı Kâyim-makâm-ı Sadâret-i ‘uzmâ
Yedi mâha karîb Sadâret-i ‘uzmâ Kâyim-makâmlığı'nda kâr-fermâ olan Sâmî Ebûbekir Paşa'nın ru’yet-i umûrda batâ’et ü rehâveti mezkûr ve eyyâm-ı hâliyye vü fârigada iştigali sâyiğ ve hengâm-ı esfârda hadd-i mahzûra bâliğ olan ahvâl ile beyne'l-hâssi ve'l-‘âmm meşhûr olduğundan başka, mizâc-ı feyz-imtizâc-ı Mülûkâne'ye muvâfık hıdemâta gayr-i muvaffak ve vâki‘ ve gayr-i vâki‘ ba‘zı esbâb ile harekâtından müşme’iz bulunan Serdâr-ı ekrem hazretlerinin dahi müşârun ileyhden inhirâfı sebeb-i evvele mülhak olduğuna binâ‘en, işbu şehr-i Receb'in onuncu Ahad günü' o makam-ı refî‘den mehcûr ve şimdilik Bahr-i sefîd muhâfazasına me‘mûr olmuşidi. Bir ân akdem esnâf ile dâd ü sitedini ru‘yet ve ashâb-ı hukuku ırzâ ile muzga-i efvâh-ı enâm olmakdan zâtını sıyânet lâzım iken, Rikâb-ı kâm-yâb'dan kesb eylediği müfârakat u mehcûru ârâm-rübây-ı ıstıbâr u şu‘ûru olup, ‘azlinden sonra birkaç gün Âsitâne'de mukîm olduğu hâlde bu mahzûrun defini ‘adem-i tasavvur, esnâf makulesine  sebeb-i ikdâm ü tecâsür olup, bi-ecma‘ihim Cum‘a günü Rikâb-ı müstetâb'a bess-i şekvâ ve matlûblarının tahsîlini niyâz ü istid‘â etmeleriyle, fi'l-hâl mir‘ât-ı temâsîl-i hakayık-ı eşyâ olan tab‘-ı hazret-i Şehriyârî'de gubâr-ı infi‘âl hüveydâ olup, emvâlinden hukuk-ı nâs istîfâ ve kendüsi merfû‘u'l-Vezâre Tekfûrdağı'nda ikamet etmek irâde-i ‘aliyyesi hakkında rû-nümâ oldu.
Sâbıka Çavuş-başı olan ‘Ömer Paşa-zâde ‘Abdullah Bey [Ü3 ] -efendi'nin nâsıye-i hâlinde âsâr-ı rüşd ü reviyyet nümâyân ve şimdiye dek müstahdem olduğu ‘azâyim-i umûr-ı Devlet-i ‘aliyye'de sıdk u istikâmeti müstagnün ‘ani'l-beyân olup, teyakkuz u temekkün sebebleriyle1646 akrânına râcih ü fâyik ve Rütbe-i Vezâret'e min-külli'l-vücûh sezâvâr u lâyık olduğuna binâ‘en, Bekir Paşa'nın ‘azli günü bağteten Serây-ı hümâyûn'a da‘vet ve hil‘at-i serâser-i behcet-i Vezâret ve Kayim-makamî ile dûş-i istihkakı pür-zîb ü zînet kılınup, selefinin mutasarrıf olduğu Anadolu Eyâleti'yle dahi mükerrem, ve kâlây-ı vâlâ-yı ‘izz ü ihtişâmı tamga-yı bî-hemtây-ı mekârim-i Pâdişâhâne ile mu‘lem kılındı.
