‘Avdet-i Donanma-yi hümâyûn
Birkaç mâhdan berü Bahr-i sefîd Boğazı'nda Donanma-yi hümâyûn ile ikamet ve münteşir olan merâkib-i Sultâniyye'ye nezâret üzere olan Kapudân-ı deryâ Vezîr Hüseyin Paşa hazretlerinin Âsitâne-i sa‘âdet'e ‘avdetleri irâde olunup, Korfa tarafında olan donanma dahi mu‘âvede üzere olmağla, cümlesi ictimâ‘ ve Âsitâne tarafına feth-i şirâ‘ etmişler idi.

◊ 10 Receb 1214 = 8 Aralık 1799 Pazar.
Birkaç mîl kat‘ından sonra “Tecri'r-riyâhu bi-mâ lâ-teştehi's-süfün”1647 mefhûmu üzere nâ-gâh bâd-ı muhâlif hübûb ve Nakra Burunu'nda [ ^jjr &gt;A = Na‘ra Burnu] bir firkateyn ka‘r-ı deryâya rüsûb edüp, fi'l-hâl san‘at-ı cerr-i eskâl ile ahmâli  tahfîf ü tenkis ve fazl-ı Hakk ile bir mahalline şiken-i zarar ‘ârız olmaksızın tahlîs olunup, kemâ-kân Âsitâne tarafına imâle-i sükkân-ı ‘avd ü kufûl ve işbu Recebü'l-ferdin yirmi birinci günü^ mersây-ı Tersâne'ye lenger-endâz-ı vusûl [Ü3 ] oldular.
