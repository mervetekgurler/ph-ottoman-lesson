Nasb-ı Emîn-i Nüzül be-Ordu-yi hümâyûn
Sadrıa‘zam ve Serdâr-ı ekrem hazretleri bu tarafdan hareket buyurduklarında, Selânikî Hasan Ağa'yı Nüzül Emîni nasb edüp, ilâ-hâze'l-ân hıdmet-i mezkûre ile imrâr-ı ezmân eyler idi. Ancak mûmâ ileyh ‘illet-i hummâya mübtelâ ve bi'z-zarûre ‘acz ü tesâmuhu hüveydâ olduğunu Sadrıa‘zam hazretleri inhâ ve Çapân-oğlu Kapu Kethudâsı Mustafa Bey'in Nüzül Emâneti'yle Ordu-yi hümâyûn'a ta‘yîn olunmasını tasvîb ve işbu Şa‘bânü'l-mu‘azzam'ın on yedinci günü mîr-i mûmâ ileyh Kapu'ya ihzâr ve hil‘ati ilbâs olunup, orduya tesrîb olundu.
