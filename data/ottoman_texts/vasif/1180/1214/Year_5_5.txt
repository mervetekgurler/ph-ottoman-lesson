İhrâc-ı mevâcib
Şehr-i mezkûrun yirmi sekizinci Salı günü ◊ tavâyif-i askeriyyenin bir kıst mevâcibleri ihrâc olunup, Kubbe-altı'nda teslîmi mu‘tâd olanlara tevzî‘ ve bu mülâbese ile dâyire-i maişetleri tevsî‘ olunup, Cum‘aertesi günü devr dahi vâki‘ olmağla, ‘akabinde mu‘tâd olan hatt-ı hümâyûn ve teşrîfât-ı meserret-makrûn ile Kâyim-makâm Paşa hazretleri nâyil-i lütf-i gûnâ-gûn oldu.
