Me‘mûriyyet ve vefât-ı Mükellef-zâde
Arpa Emîni olan Mükellef-zâde Mustafa Bey habs-i serîret ve fesâd-ı tabî‘at iktizâsıyla, istiklâl-i Sadr-ı vâlâ-kadr'ı ihlâl eder erâcîf ü ebâtîl intişârına ictisâr1655 edüp, Âsitâne-i sa‘âdet'den hüsn-i müdâfa‘a ile tebâ‘üdü lâzime-i vakt ü hâlden olduğuna binâ‘en, ma‘nen tagrîb ve hâricde ba‘zı vesâyâ teblîği zımnında Kapu Kethudâsı olduğu Vezîr Cezzâr Paşa tarafına me‘mûriyyeti tasvîb olunmuşidi. Mûmâ ileyh tekalîb-i rûzgârdan gafil ve bu me‘mûriyyetin hâtimesi ba‘zı agrâzına fâtiha-i ikbâl olacağını mütehayyil olarak tayy-i merâhil ve kat‘-ı menâzil ile ‘Akkâ'ya vâsıl olup, tebe‘ât-ı sâbıkasını tezekkür ve giderek “Men yezraTş-şev'ke lem-yahsıd bihi'l-‘inebâ”* me’âlini tefekkür ile seylâb-ı ‘illet-i insıbâb, hâne-i ‘ömrünü [Ü3 ] harâb ve kelime-i şerr makamını zîr-i türâb eylediği haberi, vârid-i Dergâh-ı mu‘allâ-kıbâb olup, bakıyye-i müddet-i mansıbı Îrâd-ı Cedîd tarafından idâre olunmak fermân ve muhallefâtı düyûnuna ve fazlası yetîmine ihsân olundu.
Mûmâ ileyh mütehettik ü cesûr ve hubb-i dünyâ ile memkûr olup, celb-i mâl ve kesb-i ikbâl ümniyyesiyle ‘azâyim-i umûra tesaddî ve min-külli'l-vücûh dâ‘ire-i hadd ü edebi tecâvüz ü te‘addî eylediğinden gayri, sû‘-i sanî‘ ve fi‘l-i beşî‘a-i mücâzât muktezây-ı tabî‘at-i vakt  olduğunu ‘adem-i mülâhaza ile lisânını mâ-lâ-ya‘nîden keff ü muhâfaza eylemeyüp, ‘âkıbetü'l-emr bu kişt-zâr-ı mekasıd u emânı olan zemân-ı fânîden iltikat-ı hubûb-ı kâm-rânî edemeyüp, mahrûm u nâ-kâm ve sûy-i âhırete şedd-i hırâm eyledi.
Zikr-i terceme ve tab‘-ı Lügat-ı1656 Bürhân-ı Katı*
Fi'l-asl ‘Ayntâb sâkinlerinden olup, belde-i mezkûrede Mahkeme Kâtibi ve ba‘dehû Mîr-i mîrân'dan Sivas'da katl olunan Nûrî Paşa'ya Dîvân Kâtibi olan es-Seyyid ‘Âsım Efendi kenâr memleketlerde nakd-i hüneri nâ-sere ve nahîl-i ümmîdi gayr-i müsmire olduğunu ‘arz-ı kuvve-i mütefekkire edüp, mir‘ât-ı zeng-beste-i ma‘rifete saykalda safvet olan Âsitâne-i sa‘âdet'e tevcîh-i veche-i ‘azîmet ve bir medresede ikamet ile kûşe-nişîn-i vahdet olmuşidi. Tabâyi‘-i nâsda ‘araz-ı gayr-i müfârık olan kusûr-ı himem muktezâsınca ne mahalle vardıysa, zahmına merhem bulamayup, bilâhare Sadr-ı Rûm-i esbak merhûm ‘Abdullah Monla Efendi'ye merkumun müfredât-ı ahvâli icmâl ve dâ’irelerine celb olunmak ruhsatı istihsâl olunup, memnûn u şâd-kâm dâ‘ire-i1657 müşârun ileyhde istikrâr u ârâm [Ü3 ] ve bir müddetden sonra himmet-i mahdûm ile münharıt-ı silkü'l-le‘âl-i müderrisîn-i kirâm olduğundan başka, kadri gayr-i zâyi‘ ve hüner ü ma‘rifeti müstefîz ü şâyi‘ olmak içün Kâmûsu'l-‘Acem olan Bürhân-ı Kâtı ‘'ın tercemesine iğrâ ve iki sene zarfında terceme-i mezkûre resîde-i hayyiz-i intihâ oldukda, ba‘zı hüner-perver terbiyesiyle huzûr-ı Şehriyâr-ı kadr-şinâs'a ‘arz u teblîğ ve hakkında kelimü't-tayyib-i hüsn-i ta‘rîf bî-dirîğ kılınup, tercemesi
*
ı^ı i Aji J ijlJi ££ 51 = Diken eken kimse, üzüm biçmez anlamına gelen bu cümle, Arapça bir darb-ı mesel X ___ __ ___
olup (bk. Meydânî, Mecma‘u'l-Emsâl, II, 53) Türkçe'deki —Arpa eken buğday biçmez” deyimi ile yakın anlamlıdır.
i‘tibâra sezâ ve beş bin guruş ‘atıyye ve şehriyye yarım kîse ma‘îşetle mazhar-ı lutf-ı Hudâvend-i yemm-i ‘atâ olduğundan fazla, rütbesi terfî‘ ü i‘lâ olunmuşidi.
Terceme-i mezkûrenin beyne'n-nâs nüshası kesîr ve nef‘i vefîr olmak içün  Dâru't-tıbâ‘-ı ‘âmire'de tab‘ ü temsîli murâd-ı hümâyûn olup, fi'l-hâl emre imtisâl ve beş yüz nüsha tab‘ u istihsâl olunup, işbu Cumâdelâhıre'de' nüshaları münteşir ve ‘an-asl iki-üç1658 yüz guruş ile bir nüshasının tahsîli müte‘assir olan kitâb el-yevm otuz guruş ile müteyessir olup, zemân-ı sa‘d-iktirân-ı hazret-i Şehriyârî'de bu eser-i cemîlin bürûzu ‘ulüvv-i himmet-i Şâhâne'ye bürhân ve sâye-i hemâ-vâye-i Husrevâne'de müstezıll olan ‘ibâd-ı za‘îfü'l-iyâda teshîl-i mesâlih sûretinde bir nev‘ ihsân olduğu bî-reyb ü gümândır.
