İhsân-ı Pâye-i Mekke-i mükerreme be-Müfîd İsmâ‘îl Efendi ve Hasan Efendi
Edirne Kazâsı'ndan ma‘zûl Müfîd İsmâ‘îl Efendi öteden berü neşr-i ‘ulûm ile meşgul ve Beyzâvî'ye yazdığı Hâşiye beyne'l-fuhûl mu‘teber u makbûl olduğu sâmi‘-i hümâyûna mevsûl ve Vîrânşehirli Hasan Efendi Hudâvendigâr-ı esbak cennet-mekân Sultân Mustafa Hân merhûmun ‘asrında mukarrir ve kerâmetlü Şehriyâr-ı sütûde-âsâr hazretleri o vakti mütezekkir olup, ikisini dahi birer pâye ile behre-dâr buyurmak irâde-i seniyyesi hâtır-güzâr-ı ilhâm-âsârları olmağla, Müfîd İsmâ‘îl Efendi'ye Şa‘bân-ı şerifin yirmi yedinci gününden' ve Hasan Efendi'ye gurre-i Ramazân'dan'4 i‘tibâr ile Mekke-i mükerreme Pâyesi ihsân ve o Ferkadeyn-i âsumân-ı ‘ilm ü ittikanın pertev-i âfitâb-ı enzâr-ı Mülûkâne ile ‘izz ü şerefleri dirahşân kılındı.

◊ 1-29 Cumâdelâhır 1214 = 31 Ekim-28 Kasım 1799.
