İstirdâd-ı Kal‘a-i ‘Arîş ez-dest-i düşmen-i bed-kîş
Sadrıa‘zam ve Serdâr-ı ekrem  hazretleri zîr-i livây-ı nusrat-iltivâsında tehaşşüd eden asâkir-i İslâm ile Gazze Sahrâsı'nı madrab-ı hıyâm eyleyüp, ‘avn-i Melik-i kadîr ile ‘Arîş Kal‘ası'nı âverde-i kemend-i teshîr eylemek niyyetini cây-gîr-i zamîr eylediğine binâ’en, kat‘-ı imdâd-ı a‘da mekâsıdıyla ibtidây-ı emrde Sâlihiyye'den tarafa ‘Arîş Kal‘ası'na bir buçuk sâ‘at mesâfe olan Bi‘r-i Mes‘ûdiyye'nin zabtını takdîm ve Ordu-yi hümâyûn'da mevcûd vüzerây-ı ‘izâmdan Nasûh Paşa ve Mustafa Paşa'yı ve Elfî Mehmed Bey ile Cerrâr-oğlu'nu [Ü3 ] ve ümerây-ı Mısrıyye'yi bu maslahata ta‘yîn ve mâ-lezimelerin tetmîm buyurmuşlar idi. Mahall-i mezkûrun zabt olunduğu haberiyle âzân-ı1659 ehl-i îmân müşennef ve imdâd-ı muhâbere-i a‘dâ gâyilesi ber-taraf oldukdan sonra, Sivas Vâlîsi Vezîr Receb Paşa, Başbûğ nasb olunup, ma‘iyyetine tertîb-i ceyş-i mevfûr ve ‘Arîş Kal‘ası'nı dest-i a‘dâdan istihlâsa me’mûr kılındığından gayri, Bi’r-i Mes‘ûdiyye'de mukîm Vezîr Mustafa Paşa'nın dahi bu cem‘iyyete idhâli münâsib görülüp, fi'l-hâl me‘mûriyyet emri berîd-i isti‘câl1660 ile tarafına irsâl olunmuşidi.
Asâkir-i zafer-encâm ‘Arîş mukâbiline rekz-i a‘lâm eylediklerinde, Başbûğ olan Vezîr Receb Paşa tenbîh-i Serdâr-ı ekremî üzere kal‘ada mütehassın olan a‘dâya iblâğ-ı peyâm ve bilâ-muhârebetin kal‘a teslîm olunduğu hâlde diledikleri mahallere insırâfları tecvîz olunup, muhârebeye tesaddî ederler ise, istimânları mukârin-i lihâza-i rağbet olmayup, cümlesi tu‘me-i dehen-i hüsâm olacağları ifhâm olundukda, hasânet-i kal‘aya igtirâr ile kuvvet ü miknetlerin ifâde ve envâ‘-ı lâf ü güzâf ile meb‘ûsları i‘âde eylediklerinde, hizebrân-ı bîşe-i celâdet mahall-be-mahall hasr-ı kal‘aya bezl-i cehd ü tâkat ve keyfiyyeti taraf-ı Serdâr-ı ekremî'ye  tahrîr u işâret eylediklerinde, Sadr-ı müşârun ileyh hazretleri Ordu-yi hümâyûn'u Gazze Sahrâsı'nda ibkâ ve sebükbârca ‘Arîş'e doğru tahrîk-i bâd-pâ eyleyüp, akreb-i evânda ‘Arîş'e vusûl ve bir buçuk sâ‘at mesâfede vâki‘ bir mahalle nüzûl ile gayret-keşân-ı [Ü3 ] İslâm'ı tahrîz u iğrâ ve top ve humbara1661 ve sâyir âlât-ı nâriyye ile düşmen-i mahsûru sûzân-ı âteş-i heleket ü fenâ eyledikleri hâlde a‘dây-ı li’âm kal‘adan hurûc ile muhârebeye kıyâm ve berü tarafdan mukâbele-i merdâne ile sell-i seyf-i hısâm kılınup, sevret-i İslâmiyye'ye tâb-âver olamadıklarından, istîmân sûretlerini izhâr etmeleriyle “eş-Şartu emleku”* mefhûmu üzere emânları dâhil-i dehlîz-i sem‘-i i‘tibâr olmayup, sergerdeleriyle yüz elli nefer kefere-i bed-ahter merbût-ı hibâle-i isâr ve bâkîsi müste‘sal-i seyf-i hûn-bâr kılınup, üserâyı1662 Vezîr Mustafa Paşa huzûr-ı Serdâr-ı ekremî'ye getürüp, ferve-i semmûr ve çelenk-i müstevcibü'l-hubûr ile bedr-i kadri ilmâ‘ ve zevâyây-ı kal‘ada ser-nühüfte-i genc-i ihtifâ olan a‘dâ’ı ahz ve cebe-hâne ve mühimmâtı zabt içün müşârun ileyh ircâ‘ olunup, bi-hasebi'l-me’mûriyye kal‘aya gelüp, burûc-ı kal‘adan birine su‘ûd ve tabl u sûrnâsını darb ile izhâr-ı şâd-mânî vü sürûd eylediği hâlde tahte'l-burc müddahar olan barut âteş alup, müşârun ileyh ile dâyiresi halkının mevcûdları müşta‘il ve derece-i şehâdete neyl ile civâr-ı rahmet-i Hakk'a müntakıl oldukları ve dest-i a‘dâya giriftâr oldukdan sonra, hasânât ve burûc-ı müşeyyede ile istihkâm verilmiş olan işbu kal‘a-i menî‘a fazl-ı Hakk ile tekrâr zamîme-i mülk-i Pâdişâhî olduğu haberi evâhır-ı Şa‘bân'da^ tanîn-endâz-ı sâmi‘a-i mü’minîn ve mûcib-i inşirâh-ı sudûr-ı Muvahhidîn oldu.
Serdâr-ı ekrem hazretleri [Ü3 ] tarafından cilve-ger-i meclây-ı  zuhûr olan sa‘y ü ikdâm-ı nâ-mahsûr nezd-i ferd-i Mülûkâne'de meşkûr olduğuna binâ’en, müşârun ileyh hazretlerine ‘atıyye-i hümâyûn olarak yetmiş beş bin guruşluk zer-i nâb ve serâpâ cevher-i kem-yâb ile ârâste bir kıt‘a çelenk-i âfitâb-tâb ‘inâyet olunduğundan fazla, ma‘iyyetinde olan vüzerây-ı ‘izâmın ru’ûs-i mübâhâtları tezyîn olunmak içün üç kıt‘a mücevher ve sâyir müte‘ayyinân-ı Ordu-yi hümâyûn'a on kıt‘a sâde altûn çelenk irsâl ve bu haber-i beşâret-iştimâl ile vürûd ve ma‘reke-i mezkûrede isbât-ı vücûd eden Sadrıa‘zam hazretlerinin Kapucular Kethudâsı ‘Osmân Bey, huzûr-ı müstelzimü's-sürûr-ı Şâhâne'ye duhûl ile ruhsat-yâb-ı kıyâm u müsûl olup, vukü‘ buluan fütûhâtı vukü‘u üzere takrir, sebeb-i inkişâf-ı tab‘-ı Pâdişâh-ı kişver-gîr olup, mûmâ ileyhe dahi beş bin guruş ‘atıyye-i behiyye ile bir sehm in‘âm ve Mehd-i ‘ulyâ dâmet ‘ısmetuha hazretleri tarafından dahi iki bin beş yüz guruş ve Dâru's-sa‘âde Ağası hazretleri tarafından bir ferve-i semmûr ile bin beş yüz guruş ikrâm olunduğundan gayri, silahşörân-ı Hâssa-ı Şehriyârî zümresine idhâl ve Bâb-ı ‘âlî'den dahi semmûr kürk ve çelenk ile sunûf-ı iltifât ikmâl olundu.
* — ^1 İjİji = Şart bağlayıcıdır [belirleyicidir]” anlamına gelen bu cümle, — dük eü düü îjİJi = Şart senin lehinde de aleyhinde de olsa bağlayıcıdır [belirleyicidir]” Arapça darb-ı meselinin ilk kısmından alınmıştır; bk. Meydânî, Mecma‘u'l-Emsal, I, 367.
