Fevt-i Muhâfız-ı Eğriboz Vezîr Mehmed IÇ). ve vukü‘-ı tevcîhât-ı vüzerâ
Müşârun ileyh bir zemândan berü derd-i cân-hırâş ile esîr-i firâş olup, ‘âkıbet zehrâbe-i ecel kâm-ı ‘ayşını telh ve devr-i zemân-ı bî-emân gurre-i hayâtını selh eylediği haberi kubeyl-i Ramazân'da' vürûd etmekle, mutasarrıf olduğu Eğriboz Sancağı, Hotin Muhâfızı Vezîr Yûsuf Paşa'ya ber-vech-i ilhâk ihsân ve İnebahtı Muhâfızı olan Vezîr Ahmed Paşa'nın Bender muhâfazasına revân olması bâbında ısdâr-ı fermân olunup, mukaddemâ câme-i zer-beft-i Vezâret'i tecdîd ve Bender muhâfazasına mukaddime-i ‘azîmeti temhîd olunan Sadr-ı esbak Hasan Paşa, İnebahtı muhâfazasına ta‘yîn ü isrâ olundu.
