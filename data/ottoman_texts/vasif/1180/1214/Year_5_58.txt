Ziyâret-i Hırka-i şerîf
Şehr-i Ramazân-ı şerifin  on beşinci günü Şeyhulislâm Efendi ve Kâyim-makâm Paşa ve Kapudan Paşa hazerâtı ve sâyir vücûdları mu‘tâd olan erkân-ı Saltanat huzûr-ı Şehriyârî'de takbîl-i Hırka-i hazret-i Sâhib-i risâlet ile ihrâz-ı derece-i yümn ü bereket eyleyüp, yevm-i mezkûrda Ocağlu'ya Matbah-ı ‘âmire'den ta‘yîn olunan baklava dahi resm-i kadîm üzere tevzî‘ u taksîm olunup, mülâzimân-ı Dergâh-ı gerdûn-bestat serâpâ dil-sîr-i ni‘met ve şükr-güzâr-ı Îzed-i bî-minnet oldular.
