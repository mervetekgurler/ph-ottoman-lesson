Firâr-ı Bonaparta ez-Mısr-ı Kahire ve âgaz-ı mükâleme ve ‘akd-i şurût-ı tahliye-i Mısır
Dâhil-i dâyire-i ‘ahd ü mîsâk olan düvel ve müteşebbis-i dâmân-ı emân-ı Pâdişâhî olan milel öteden berü Devlet-i ‘aliyye-i ebediyyü'd-devâm tarafından imtiyâzât-ı lâyıka ve mürâ‘ât-ı fâyikaya sezâvâr u mahall ve ‘ale'l-husûs Françelü'ye erzânî kılınan ‘inâyet ve tüccârına verilan ruhsat, inhisâr-ı nef‘ u sûd ile kendülerini [Ü3 ] enbây-ı cinslerine mahsûd edüp, tesârîf-i edvâr ve tekâlîb-i rûzgâr ile Cumhûriyyet'e karâr verdikleri hengâm, devletlerin ekserîsi husûmet ü ‘adâvetlerine kıyâm ve her biri bir tarafdan rağm-ı enf-i ru‘ûnetlerine ihtimâm eylediklerinden [Ü1 ] gayri, Devlet-i ‘aliyye'yi tahrîk ve
râbıtaların tefkîk murâd etmişler iken, cânib-i Saltanat-ı seniyye'den gayr ez-fâyide bir vaz‘-ı nâ-mülâyim müşâhede etmemişler idi. Ancak kavm-i mezkûr ber-fehvây-ı “Ve in ente ekremte'l-le’îme temerredâ’” cibilletlerinde merkûz olan mefsedeti ve tıynetlerinde muzmer olan mel‘aneti icrâ ile ihâta-i ‘akl u şu‘û[r]dan hâric-i desâyis ü hiyel ile Devlet-i ‘aliyye'nin mülk-i kadîmi olan iklîm-i Mısır'ı bağteten istîlâ ve her hâlde hukuk-ı ni‘met ve râbıta-i silm ü safveti fesh u ilga etmeleriyle, bir buçuk1 seneden berü berren ve bahran hudûs eden ceng ü husûmet ve düvel-i müttefikaya ‘ârız olan külfet ü meşakkat, mahalleri geldikce ‘ale't-tafsîl tahrîr ü işâret olunmuşidi. Bu esnâda verây-ı sitâre-i gayb ü kümûndan bir sûret-i hayret-füzûn rû-nümûn olup, tafsîline bu vechile âgaz ve tahrîk-i kalem-i sühan-sâz olunur ki, “Li'l-bâtıli

◊ 5 Şevvâl 1214 = 2 Mart 1800 Pazar. *
j^ı o-f oJ d j = Eğer aşağılık kişilere ikramda bulunursan ihanete uğrarsın [sana ısyân eder] anlamına gelen bu cümle, meşhûr Arap şâirlerinden Mütenebbî'nin — j ja2i £/j j / ısj* of di di j / i^ Jc^l oifl C l l3l lA^ı ^/ji j ddJi ^/jf t^ / Jlül. uddi ^iji = Sen şerefli bir kimseye ikramda bulunursan ona hâkim [sadık bir dost] olursun. Eğer aşağılık kişilere ikramda bulunursan ihanete uğrarsın [sana isyân eder]. Cömertlikte bulunulması gereken yerde kılıç kullanmak gibi kılıç kullanmanın gerekli olduğu yerde cömertlikte bulunmak kişinin büyüklüğüne zarar verir” beytinin ilk kısmından alınmıştır; bk. Mütenebbî, Divânü Ebi't-Tayyîb el-Mütenebbî, s. 298.

1 buçuk Ü3 : bucuk Ü1
cevletün” * terkîb-i meşhûru üzere Françelü'nün mukaddemâ etrâf-ı Kahire'de ba‘zan galebe-i istidrâciyyeleri revâc buldu ise dahi, fi'l-asl muhârebe zararı ‘ale'l-iştirâk galib ve mağlûba ‘âyid olmak hasebiyle, cem‘-i ma‘dûddan ‘ibâret olan hey‘et-i ictimâ‘iyyelerine naks u tedennî târî ve bâ-husûs mu’ahharan1668 vukû‘ bulan ‘Akkâ ve ‘Arîş muhârebelerinde o ferîk-ı güm-kerde-tarîkın beş on bin kadar [Ü3 ] asker-i tebeh-kârı müste‘sal-i cüyûş-ı hazret-i Tâc-dârî olmağla, kulûb-ı kasiyelerine havf u vecel ve şîrâze-i nizâmlarına infisâh u halel ‘ârız olduğundan gayri, medâr-ı tereffüh ü teneffüsleri olan îskenderiyye ve Dimyât ve Reşîd boğazları maktû‘ ve imdâdları min-külli'l-cevânib memnû‘ olup, Korfa ve îtalya'da vâki‘ ma‘rekelerde dahi hadden efzûn askerleri  âguşte-i hûn-ı menûn ve mülâhaza-i se-yekûn ile taraf taraf hâlleri dîger-gûn olduğundan kat‘-ı nazar, Vezîr-i a‘zam ve Serdâr-ı ekrem hazretlerinin Âsitâne-i sa‘âdet'den bi'l-fevzi ve'z-zafer asker-i kerrâr ve leşker-i encüm-şümâr ile hareketlerini istihbâr eylediklerinden, berren ve bahran mahsûr ve iltikay-ı askereyn vuku‘unda netîce-i harb verây-ı gaybda mastûr olduğuna binâ’en, mağlûbiyyet ihtimâliyle bi'l-külliyye müstehlek ü me‘sûr olacağları ev‘iye-i mefâsid olan zamîrlerine hutûr ve ‘ale'l-husûs Devlet-i ‘aliyye'nin büyük ordusu “Nusirtu bi'r-ru‘bi min mesîrete şehrin” mu‘cize-i bâkıyyesi zuhûruna terakkub ile Mısır'a tekarrüb etdikce, Mısır'ın ekâbirinde tegayyür ve esâgırında teneffür müşâhedesiyle her hâlde tâli‘leri menhûs ve livây-ı mel‘anetleri menkûs olduğun bilüp, cümlesi selâmetden me‘yûs olduklarından gayri, cesâret edüp bir kerre1669 Ordu-yi hümâyûn ile mukabele murâd eyleseler dahi, lâ-mahâle etrâfa münteşir olan asker-i haybet-eserlerin cem‘a muhtâc u muztarr olmalarıyla, ictimâ‘ eden askerlerinin yerleri bi'l-cümle hâlî kalup, cihet-i vahdet-i îslâmiyye mülâbesesiyle ehâlî, hâlî olan emâkin ü mahâlli zabt ve verâdan zahîrelerini [Ü3 ] kat‘ ve A‘râb-ı bevâdîyi üzerlerine teslît etmek hâtıralarıyla kavm-i mesfûr dem-beste vü muztarib ve âteş-i nedâmet ü hasret derûn-ı mefsedet-
* — sJji jl uû = Batılın bir deveranı [parlaması] vardır” anlamına gelen bu cümle, — J^û* ^ 5jj» J?dJ = Batılın bir deveranı [parlaması] vardır, sonra yok olur gider” darb-ı meselinin ilk kısmından alıntıdır; bk. Meydânî, Mecma‘u'l-Emsâl, II, 200.
meşhûnlarında müşta‘il ü mültehib olup, ifsâd ve şeytanetde1670 sânî-yi Zerdüşt ve Avrupa ve sâyir mahallerde hudûs eden ihtilâl ü münâza‘aya sebeb ü ‘illet olarak ‘âleme îrâs-ı dehşet eden Bonaparta nâm sergerdeleri bu rüsvâlıkda bulunmamak ve milel-i muhtelifeden tav‘an e[v] kerhen Mısır'a getürdiği kefere bakıyyesini katl ü esre giriftâr etmeyüp, tahliye-i Mısır'ı * selâmetlerine  fedâ ve âlet etmek mekasıdıyla, beş-altı ceneral ve birkaç yüz Sultat ve Foçyâl istıshâbıyla, İskenderiyye'ye gelüp, Mısır ve sâyir mahallere bırakdığı askeri imdâd ve mühimmât ile serî‘an ‘avdet etmek desîsesiyle taglît ü te‘mîl ve rütbe vü i‘tibârda kendüye ‘adîl olan “Kleber” nâm cenerali tevkîl ve maslahat-ı tahliyeyi mufassal ta‘lîm-nâme-i hafiyye ile zimmetine tahmîl ‘akabinde, müttefiklerden Devlet-i ‘aliyye'yi tebrîd ve tahliye-i Mısır ile bi'l-infirâd istînâf-ı ‘ahd-i kadîmi îmâ eder ba‘zı mukaddime temhîdiyle Sadrıa‘zam hazretlerine mektûb yazup, mukaddemâ Köse Mustafa Paşa ile kayd-ı esre mübtelâ olan hâcegândan Rüşdî Efendi ile Ordu-yi hümâyûn'a isrâ edüp, sugr-i İskenderiyye'de olan İngiliz donanması dahi bilâ-sebeb ev bi-sebebin Kıbrıs sularına açılmış bulunmağla, deryâ agyârdan hâlî ve hevâ müsâ‘id bulunup, işbu şehr-i Rebî‘ulevvel'in yirmi birinci Cum‘a günü' nehâran sâ‘at üçde Françe memleketine rû&lt;h&gt;-be-râh-ı idbâr oldu.
Vaktâ ki Rüşdî Efendi [Ü3 ] Ordu-yi hümâyûn'a vâsıl ve hâmil olduğu kağıdı takdîm ile mefhûmuna ‘ilm-i hazret-i Âsafî şâmil oldu. İttifâk-ı ârâ ile mesfûrun kağıdına cevâb-ı bâ-savâb tahrîr olunup, Efendi-i mezbûr i‘âde olunmuşidi. Mısır'a vardıkda, Ebu'l-hiyel olan Bonaparta Fransa'ya ‘âzim ve mesfûr Kleber yerine kayim olduğunu görüp, cevâb-nâmeyi teslîm ve mesfûr dahi kağıd-ı evveli te‘yîd sûretinde bir kağıd yazup, hod-be-hod Rüşdî Efendi'yle bir meclis-i mükâleme tanzîm ve tekrâr Rüşdî Efendi orduya gelüp, mükâleme meclisinde Rûsiyyelü'ye dâyir mûmâ ileyh ile bir mâddede su‘âl ü cevâb serd olunduğunu Kleber kağıdında terkîm etmekle, müttefiklerden vukü‘ bulan ahvâlin ketm ü ihfâsı maslahat-ı ittifâka muhıll olup, vâki‘ [ve]  gayr-i vâki‘ Rüşdî Efendi'den Rûsiyyelü'ye dokunur fuzûlâne su‘âl ü cevâb sudûru, Moskovlu'nun sâmi‘asına vusûl ile tahdîş ü tevhîş hâletleri vukü‘ bulmamak içün Rüşdî Efendi berây-ı maslahat Sakız Cezîresi'ne nefy ile lede'l-lüzûm Rûsiyyelü'nün iskât ü ilzâmına ihzâr-ı sohbet kılındı.
Fransızlar za‘f-ı hâl ile kuvve-i istidrâciyyelerine zevâl geldiğini karâyin-i ma‘lûme ile istidlâl eylediklerinden, meramlarını ifâde ile Mısr-ı Kâhire'den vekâr ve ihtişâm-ı mevhûmlarına noksân gelmamek üzere tahlîs-ı nefs içün vesâyit ve esbâb tahsîline inkibâb üzere olmalarıyla, gâh Ordu-yi hümâyûn tarafına ve gâh Ingiliz Kumandanı1671 tarafına ‘ale't-te‘âkub mekâtîb irsâlinden başka, Mısır'da me’sûran ikâmet eden Mustafa Paşa'ya dahi [Ü3 ] dil-hâhları üzere kağıdlar yazup, Hazînedâr'ı ‘Ali Ağa'yı birkaç def‘a Ordu-yi hümâyûn'a göndermişler idi. Musâlaha ve mükâleme umûrunda bulunanların taraf-ı hasma cihetün-mâ ile mecbûriyyetleri istizlâl-i nefs ve mümâşâtı müstelzim olarak ifsâd-ı mizâc-ı maslahat eyleyeceği müsellemü's-sübût olmağla, müşârun ileyhin dahi hâlet-i isârda o makûle sohbetlere karışması tehcîn olunup, şimdiye dek ne tefevvüh eylediyse hod-be-hod tefevvüh edüp, Devlet-i ‘aliyye tarafından kat‘â me‘mûriyyeti olmadığı beyânıyla, Serdâr-ı ekrem hazretleri tarafından Fransızlar Sergerdesi'ne mahsûs mektûb tahrîr u irsâl ve müşârun ileyhe dahi iktizâsı üzere ifâde-i hâl olundu. Bundan sonra Ingiliz Kumandanı1672 Ismit Ordu-yi hümâyûn'a gelüp, tertîb olunan meclis-i mükâlemede tahliye-i Mısır içün Françelü ile muhâberesini beyân ve murahhaslar göndereceklerini der-meyân ve birkaç def‘a Françe Sergerdesi'yle mükâtebe vukû‘ bulup,  mükâleme içün iki nefer ceneral ta‘yîn ü irsâl eyleceklerini ifâde etmişler idi. Ordu-yi hümâyûn'da bi'l-fi‘l Defterdâr-ı Şıkk-ı Evvel olan Reşîd Mustafa Efendi ve bi'l-fi‘l Re‘îsülküttâb olan Râsih Mustafa Efendi taraf-ı Sadâret-penâhî'den Vekâlet-i mutlaka hasebiyle terhîs ve mahall-i mükâleme tahsîs olundukdan sonra, meb‘ûslar gelüp mükâlemeye mübâşeret ve miyânelerinde vâfir ebhâs sebkat edüp, Fransızlar maslahatlarını tasavvurât-ı bâtılalarına tevfîk ve derûn-ı habâset-meşhûnlarında muzmer olan hiyel-i kâmineye tatbîk içün her mâddeyi bir rükûna [Ü3 ] tas‘îb ve Devlet-i ‘aliyye me‘mûrlarını it‘âb u ta‘zîb eylediler ise dahi, mehmâ-emken mâddeler cerh u ta‘dîl ve ibkâ vü tebdîl ile şehr-i Şa‘bânü'l-mu‘azzam'ın yirmi sekizinci günü' yirmi iki şart ve bir hâtime ile şurût-ı tahliyeye karâr vermeleriyle, on günden sonra ber-vech-i mukâvele tarafeyn tasdîk-nâmeleri huzûr-ı Serdâr-ı ekremî'de mübâdele olunup, murahhasân-ı Devlet-i ‘aliyye'ye ve Ingiltere Donanması Kumandanı Ismit'e ve meb‘ûslara semmûr kürkler iksâ ve üç re‘s donanmış esb i‘tâ olunduğundan başka, sır kâtiblerine ve tercemânlarına kakum kürkler ilbâs ve cümlesi mazhar-ı lutf-i bî-kıyâs kılınup, mu‘âhede olunan vakitlerde Sâlihiyye ve
Kâtıbe'nin zabtı içün şimdiden Mısır Vâlîsi Vezîr Nasûh Paşa ta‘yîn olunup, verâsından Ordu-yi hümâyûn ile Sadrıa‘zam ve Serdâr-ı ekrem hazretleri dahi harekete teheyyü’ eylediği ahbârı, Ramazân-ı şerîfde^ meserret-[re]sân-ı vürûd ve kâffe-i nâs ser-mest-i sürûr-ı nâ-mahdûd oldu.
Tasdîk-nâme ile vürûd eden Sadrıa‘zam hazretlerinin Selâm Ağası Âmedî Sıbğatullah Ağa, Kapucu-başılık ve senevî beş kîse fâyizlü Edirne'den bir sehm ve bir rub‘ mukâta‘a  ve altı bin guruş ‘atâyây-ı Şâhâne ile nâyil-i sürûr-ı evfâ olduğundan fazla, ‘ismetlü Mehd-i ‘ulyâ hazretleri tarafından dahi üç bin guruş ikrâm ve Dâru's-sa‘âde Ağası tarafından bin beş yüz guruş in‘âm olunup, Bâb-ı ‘âlî'den ve Kapudan Paşa hazretleri tarafından kontoş ve bol yenlü birer a‘lâ semmûr [Ü3 ] iksâ ve ber-minvâl-i muharrer îrâd ve bahşiş ve iltifât ve pûşiş ile Ağa-yı mûmâ ileyhin kadri i‘lâ ve hemyân-ı emeli imlâ olundu. Ânifen beyân olunduğu vech üzere iktizây-ı vakt-i hâle tatbîkan râbıta bulan şurût-ı tahliye min-gayr-i kusûr mecelle-i vekâyi‘a sebt olunmak min-ehemmi'l-umûr olduğuna binâ‘en, şurût-ı mezkûre vech-i âtî üzere keşîde-i silk-i sutûr kılındı.
