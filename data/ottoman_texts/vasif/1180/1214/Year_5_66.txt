Sûret-i şurût-ı mütâreke
Devlet-i ‘aliyye-i ebediyyü'l-kıyâm'ın mülk-i kadîmi olan iklîm-i Mısır'a bir takrîb pâ-nihâde olan Françe askeri üzerlerine Devlet-i ‘aliyye'nin büyük ordusu tekarrüb etmiş olmak hasebiyle, tarafeynden irâka-i dimâ‘-i beşeriyye olunmamak münâsib ü savâb ‘add olunduğundan, tarafeynden rızâ vü hâhişe mebnî bilâ-cidâl iklîm-i Mısır'dan Françelü'nün hurûc ve taraf-ı Devlet-i ‘aliyye'ye iklîm-i Mısır'ı teslîm eylemeleriyçün hâlâ Sadrıa‘zam-ı zafer-‘alem ve Serdâr-ı ekrem-i kaviyyü'l-himem, devletlü, merhametlü el-Hâc Yûsuf Ziyâ Paşa efendimiz hazretlerinin taraf-ı bâhirü'ş-şereflerinden Devlet-i ‘aliyye-i ebed-müddet tarafından Vekâlet-i mutlaka'ları iktizâsınca taraflarımıza olan ruhsat-ı kâmileleri hasebiyle, hâlâ Mısır'da olan Françe askeri Sergerdesi ri‘âyetlü, hürmetlü Kleber Enşef Ceneral* cenâblarının ruhsat-nâmesiyle1673 Ordu-yi hümâyûn-ı zafer-makrûnda olan rağbetlü Deze2*

◊ 1-29 Ramazân 1214 = 27 Ocak-24 Şubat 1800. *
Metinde Enşef Ceneral ( J&gt;^ ^J) imlasıyla kaydedilen bu ıbâre, Fransızca da en chef general olarak yazılmakta ve —baş general, başkomutan” gibi manalara gelmektedir; bk. Saraç, Büyük Fransızca-Türkçe Sözlük, s. 250.
Ceneral ve hürmetlü Yoselag** cenâblarıyla bi'l-müzâkere tahliye-i Mısır'a şart olarak zîrde mastûr yirmi iki mâdde  bi-‘aynihâ icrâ olunmak üzere ruhsatımız muktezâsınca mu‘âhede ve tasdîk olunmağla, mevâdd-ı meşrûta ber-vech-i âtî beyân olunur.
Evvelki mâdde: [Ü3 ] Fransız askeri kendü sefinelerine ve gerek Devlet-i ‘aliyye tarafından i‘tâsı lâzım gelan sefinelere irkâb olunup, Françelü'ye nakl olunmak içün esliha ve ahmâl ve eşyâlarıyla İskenderiyye ve Reşîd ve Ebâhûr'a çekilüp, tanzîm-i umûr-ı sefâyin içün îskenderiyye Kal‘ası'na cânib-i Devlet-i ‘aliyye'den tahliye mu‘âhedesi tasdîkından bir mâh sonra elli nefer âdem ile bir Nüzül Emini ta‘yîn ve idhâl oluna.
İkinci mâdde: İşbu mu‘âhedenin tasdîkı günü târîhinden Mısır'da üç ay müddet ile mütâreke ‘akd olunup, taraf-ı Devlet-i ‘aliyye'den i‘tâ olunacak sefâyin, Fransız askerinin râkib olacağları lîmânlara vürûd edince, müddet-i mütâreke münkazıyye olursa, tekmîlen rukûbları hâsıl oluncaya dek işbu mütârekenin imtidâdı câyiz ola. Ancak işbu mütâreke tanzîmi tarafeynin asâkir ve ehâlîsi istirâhatı içün tasvîb olunmağla, işbu matlûb olan istirâhatin husûlüne tarafeynden ihtimâm oluna.
Üçüncü mâdde: Fransız askerinin nakliyçün lâzım olacak sefâyinin mikdârı tarafeynden, ya‘nî taraf-ı Devlet-i ‘aliyye'den ve Kleber Ceneral cânibinden ta‘yîn olunacak kimselerin ma‘rifetleriyle taht-ı râbıtaya idhâl olunup, sefâyin-i mezkûreye asker irkâbı husûsunda mu‘âraza vâki‘ olur ise, İngiltere kâ‘idesine tatbîkan nizâm verilmek içün İngiltere Kumandanı1674 tarafından bir kimesnenin nezâreti lâzım gelür.
Dördüncü mâdde: İşbu mu‘âhedenin tasdîkı gününden i‘tibâr ile Françe askeri Kâtıbe ve Sâlihiyye'yi sekiz nihâyet on güne dek tahliye eyleye. Ve yine tasdîkı târîhinden on beş [Ü3 ] güne dek  Mansûre ve yirmi güne dek Dimyât ve Belbîs tahliye oluna. Ve Mısır'dan altı gün mukaddem Süveys tahliye oluna. Ve sâhil-i bahrda kâyin olup, Nîl-i mübârek'in şark kolunda vâki‘ mahaller kezâlik işbu on gün zarfında bilâ-tevakkuf birbiri ardınca tahliye oluna. —Delta” ta‘bîr olunur cevânib-i selâsesini Nîl-i mübârek ihâta etmiş olan mahallin dahi tahliyesi Mısır Şehri'nin tahliyesi gününden on beş gün sonra ola. Bi'l-cümle garb tarafında vâki‘ olan sâhili tevâbi‘iyle Eyâlet-i Mısır tahliyesine dek garb tarafında olan bi'l-cümle Françe askeri yedinde olup, Mısır'ın garb-ı a‘lâsı tarafında Sa‘îd ve Feyyûm ve
* Nüshalarda [Deze (»J-) Ü1, Dere kj-) Ü3] imlası ile zikredilen General Louis Charles Antoine Desaix de Veygoux (1768-1800) hakkında bk. Ivo D’oyly Elliot, “Desaix de Veogoux”, Encylopadia Britannica, Newyork 1972, VII, 280.
Metinde Yoselag (j ^&gt;0 imlası ile zikredilen ve bir dönem Napolyon’un finans danışmanlığı görevini yürüten Matthius Poussielgue için bk. Tom Grunder, The Temple, Tucson 2009, s. 103.
sâyir mahallerde olan bi'l-cümle Françe askeri ‘avdet edince, Françelü yedlerinde olacak olmağla, nihâyet-i mütârekeye dek ve mümkin olduğu mertebe dahi evvelce tahliye oluna. Ve işbu tahliye olunacak kâffe-i mahaller bulundukları hâl üzere terk oluna.
Beşinci mâdde: Şehr-i Mısır işbu tasdîk günü târîhinden mümkin olur ise kırk günde, olmadığı hâlde kırk beş gün murûrunda redd oluna.
Altıncı mâdde: Nîl-i mübârek'in garb tarafında kâyin mahallerde ikamet üzere olan Fransız askeri esliha ve ahmâl ve eskali ile büyük ordularıyla mülâki olacak olup, ancak askerlerinin sâhil-i bahrda kâyin olan karâr-gâhı bu‘du sebebi ile esnây-ı râhda gerek ‘Osmânlı askerinden ve gerek Mısır ehâlîsi taraflarından askerlerine bir dürlü keder ve ‘ırzlarına halel vâki‘ olmamasına Devlet-i ‘aliyye tarafından sa‘y olunmak husûsu hâssaten mu‘âhede olunur.
Yedinci mâdde: [Ü3 ] ‘Osmanlı askerinin bâlâda zikr olunduğu vechile tahliye olunacak mahallere kemâl-i dikkat ve basîret üzere duhûlü lâzım gelüp, tarafeyn askeri beyninde ihtilâl ve mu‘âmele-i hasmâne tetarruk etmamesiyçün birbirinden ba‘îd  olması lâzım gelür.
Sekizinci mâdde: îşbu mu‘âhedenin tasdîkı ‘akabinde gerek Françe'de ve gerek Mısır'da mahbûs ve alıkonulmuş olan ehl-i îslâm ve Devlet-i ‘aliyye re‘âyâsından ma‘dûd olan milel-i sâyirenin bilâ-imtiyâz sebîlleri tahliye oluna. Ve mu‘âmele-i bi'l-misl olarak Devlet-i ‘aliyye memâlikinden ‘add olunan şehirlerde ve bi'l-cümle lîmânlarda alıkonulmuş olan gerek Françelü'nün ve gerek elçileri ve konsolosları hıdmetinde olmuş olan kimesnelerin kangı milletden olur ise olsun kezâlik sebîlleri tahliye oluna.
Dokuzuncu mâdde: Tarafeyn ehâlî ve re‘âyâsının emvâl ü emlâkları redd olunması ve yâhûd behâ takdîriyle nakden ashâbına teslîm olunması husûsu, Mısır'ın tahliyesi ‘akibinde tarafeynden ta‘yîn olunacak me‘mûrlar, Dersa‘âdet'de ru‘yet-i hisâb ve tanzîm-i mevâdda şurû‘ edeler.
Onuncu mâdde: Fransızlar'ın Mısır'a duhûllerinden berü kendüleri ile ihtilât etmiş Mısır ehâlîsinden kangı milletden olursa olsun taraf-ı Devlet-i ‘aliyye'den cânlarına ve mâllarına zarar u keder vâki‘ olmaya.
On birinci mâdde: Françe askeri âminen ve sâlimen Françe'ye rucû‘ etmek içün “Pasaporto” ta‘bîr olunur yol emri kağıdları ve itmi’nânlarını hâvî senedât ve muhâfazalariyçün iktizâ eden sefîneler [Ü3 ] taraf-ı Devlet-i ‘aliyye'den ve Rûsiyye ve îngiltere taraflarından i‘tâ oluna.
On ikinci mâdde: Mısır'da olan Françe askeri Mısır'ı tahliye içün sefâyine rukûb etdikde, Françe sâhiline hurûc edinceye dek gerek Devlet-i ‘aliyye ve gerek müttefikleri olan İngiltere ve Rûsiyye devletlerinin donanmaları taraflarından bir gûne ta‘arruz vukü‘a gelmamek üzere düvel-i müttefika va‘d ü te‘ahhüd ederler. Kezâlik Mısır'da olan Françe askeri dahi Mısır'dan hurûc edüp, zarûret cihetiyle mecbûr olmadıkları hâlde  bir mahalde tevakkuf etmeyerek, doğru Françe sevâhiline duhûl edinceye dek gerek Devlet-i ‘aliyye ve gerek müttefikleri olan Rûsiyye ve İngiltere devletleri donanmalarına ve memalikine ta‘arruz eylememelerine Mısır'da olan Françe Sergerdesi Kleber Ceneral va‘d ü te‘ahhüd eder.
On üçüncü1675 mâdde: Mısır'ın tahliyesiyçün Mısır'da olan Françe askeriyle üç mâh müddet-i mütâreke ‘akd olunmağla, bu esnâda Mısır'da olan Fransız askerinin ma‘lûmu olmayarak, Françe memâliki tarafından birkaç sefîne gelüp, Devlet-i ‘aliyye ve müttefikleri olan düvelin sefâyini zâbitânı haberdâr olmaksızın İskenderiyye Lîmânı'na dâhil olur ise, der-‘akab suyunu alup, lîmân-ı mezkûrdan hurûc etmek tarafeynden mu‘âhede olunmağla, işbu ma‘lûm olmayarak dâhil-i lîmân olan Françe sefînesi halkı Mısır'ı tahliye edecek Françe misillü mütârekeye1676 lâzım olan harekâtı icrâ etmek içün sefînesiyle lîmân-ı mezkûrdan hurûc ve âminen Françe'ye ‘avdet eylemesiyçün düvel-i müttefika taraflarından pasaportolar [Ü3 ] verile. Ve işbu makule bilâ-haber vürûd eden sefâyinden bir-iki kıt‘ası ta‘mîre muhtâc olursa, ta‘mîrini tekmîl edinceye dek tevkif, mâ‘adâsı lîmân-ı mezkûrda ve hâricinde mu‘âraza olumamak içün hevâ müsâ‘id oldukda, hemân Françe'ye ‘avdet eyleye.
On dördüncü mâdde: Ceneral Kleber tarafından bilâ-tevakkuf Françe'ye Mısır'ın tahliyesini ihbâr içün mektûb gemisi gönderecek olmağla, bu geminin âminen sâhile varması zımnında emniyyeti hâvî kağıd i‘tâsı mukavele oluna.
On beşinci mâdde: Françe askeri Mısır'dan hurûc edeceği üç mâh müddetde ve Mısır'dan sefîneye rukûb etdikleri günden Françe'ye varmalarına takdîr olunan kezâlik üç mâh müddetde akvât-ı yevmiyyeye  muhtâc oldukları bedîdâr olmakdan nâşî, gerek ikametleri esnâda ve gerek bahran yolda oldukları zemânda murahhaslar taraflarından ihbâr olunan mikdâr-ı askere göre lâzım gelan yevmiyye mukavele olunduğu vech üzere ber-mûceb-i defter mu‘teber hınta ve gûşt ve pirinç ve şa‘îr ve saman ta‘yînâtları işbu mu‘âhede tasdîkından sonra, yedlerinde der-mahzen olan zahîrelerinden verilüp, yevmiyye Devlet-i ‘aliyye tarafından verilecek ta‘yînâta mahsûb ola.
On altıncı mâdde: Mısır'da olan Françe askeri işbu mu‘âhedenin tasdîkı gününden Mısır'dan hiçbir dürlü virgü tahsîl etmeyeceği ve Mısır'dan hurûc edince lâzım gelan mukannen îrâdâtın bakıyyelerini ve Françelü'lerin mâlından ‘add olunan deve ve hecîn ve mühimmât ve top misillü Mısır'dan ihrâc [Ü3 ] u naklini münâsib görmediği eşyâsını ve bundan akdem tahsîl etmiş virgüden der-mahzen olan ecnâs-ı zehâyiri Devlet-i ‘aliyye'ye terk edeceğini ve işbu mevcûd olan envâ‘-ı zehâyir ve eşyâları taraf-ı Devlet-i ‘aliyye'den ve İngiltere Donanması Kumandanı1677 olan İsmit cânibinden mahsûs Komisar, ya‘nî Nüzül Emîni ta‘yîn ve Ceneral Kleber tarafından me‘mûr olmuş âdemler ile tashîh ve behâ takdîr ve cârî olan fey‘ât üzere me‘mûr olacak kimesneler1678 işbu der-mahzen olan envâ‘-ı zehâyir ve eşyâyı ahz u kabz edüp, mu‘âhede olunduğu gibi Françelü'nün hareket ve sefînelerine irkâbı husûsu teshîli içün mesfûrlara lâzım olan üç bin kîse akça verile. Ve zikr olunan Françelü'nün işbu der-mahzen olan envâ‘-ı zehâyir ve eşyâlarından hâsıl olacak semen zikr olunan meblağa mu‘âdil ve kâfi olmaz ise, mâ1679-bâkısi Françe'nin müdîrleri tarafından edâ olunmak şartıyla Devlet-i ‘aliyye'ye Kleber Ceneral tarafından ta‘yîn olunmuş1680 olan Nüzül Emîni yedinden sened ahz  edüp, mesfûrlara ber-vech-i idâne i‘tâ eyleye.
On yedinci mâdde: Françelü'nün tahliye-i Mısır içün evvel emirde mesârıfları idâresine akçanın lüzûmu derkâr olmak hasebiyle, on altıncı mâddede beyân olunduğu vechile istikrâz olunacak akçaya mahsûb olmak şartıyla, tasdîk târîhinden on beş gün sonra Devlet-i ‘aliyye me‘mûrları taraflarından Mısır'da beş yüz kîse akça ve otuz gün sonra kezâlik beş yüz kîse akça ve kırk gün sonra üç yüz ve elli gün sonra üç yüz [Ü3 ] ve altmış gün sonra üç yüz ve yetmiş gün sonra üç yüz ve seksan gün sonra üç yüz ve doksan gün sonra beş yüz kîse akça idâne vechiyle i‘tâ ve her bir kîsesi beşer yüz guruş i‘tibâr oluna. Ve bâlâda zikr olunan temşiyetin icrâsını teshîl içün tasdîk-nâme mübâdelesinden sonra der-‘akab Sadrıa‘zam hazretleri tarafından gerek Mısır Şehri'ne ve gerek Mısır'ın1681 sâyir mahallerine eminler gönderile.
On sekizinci mâdde: İşbu tasdîk târihinden evvel ve sonra işbu şartımız şuyû‘ bulunca her mahalde envâ‘-ı îrâddan kabz olunmuş akça var ise, idâne olunacak üç bin kîse akçaya mahsûb oluna.
On dokuzuncu mâdde: Tahliye mâddesini teshîl etmeleriyçün işbu üç ay mütâreke müddeti tekmîline dek Mısır iskelelerinde el-ân mevcûd olan nakil sefînelerinin Dimyât ve Reşîd'den İskenderiyye'ye ve İskenderiyye'den Dimyât'a ve Reşîd'e varup gelmesi câyiz ola.
Yirminci mâdde: Maraz-ı ta‘ûnun Avrupa'ya te’sîr ü sirâyeti vukü‘unu men‘ zımnında Avrupa'nın itmi‘nâniyçün iktizâ eden tedâbîrin icrâ olunması lâzım gelmekle, mat‘ûn olanlar yâhûd hasta olup hastalığı tâ‘ûn olmak muhtemel olan kimesneler, gerek tâ‘ûndan ve gerek emrâz-ı sâyireden hasta olanlar tahliye müddeti esnâsında  sefîneye irkâb ve nakilleri tecvîz olunmamağla, mesfûrlar devletlü Sadrıa‘zam hazretlerinin taht-ı himâyelerinde terk olunarak, bundukları hasta-hânede ikame olunup, ifâkat buluncaya kadar bunlara mahsûs olan [Ü3 ] Fransız ofiçyâlleri nezâret edeler. Ve ifâkat buldukdan sonra, mesfûrların haklarında dahi on birinci ve on ikinci mâddelerin mefhûmu icrâ oluna. Ve Fransız askerinin Müdîr'i, mesfûrları âhar bir lîmâna çıkarmayup, Lazaret1682 içün ta‘yîn olunacak mahalle doğru nakl olunmalarını ofiçyâllerine mü‘ekkeden tenbîh eyleye.
Yirmi birinci mâdde: Vukû‘u muhtemel olup, işbu mu‘âhedede münderic olmayan ‘usretlerin dostâne halli ve Mısır tahliyesi husûsunu teshîl zımnında taraf-ı Devlet-i ‘aliyye'den ve Kleber Ceneral tarafından me‘mûr olacak mu‘temed âdemler ile tesviye vü tanzîm oluna.
Yirmi ikinci mâdde: Tasdîk-nâme târîhinden sonra işbu mevâdd, tarafeynden mer‘î vü mu‘teber tutulup, hılâf-ı hareket tecvîz olunmaya. Ve işbu mevâddın kabûlünü hâvî tarafeynden temessükler tahrîr u imzâ ve temhîr ü i‘tâ ile mübâdele oluna. Ve târîh-i temessükden tasdîk-nâmeler dahi sekiz gün sonra Ordu-yi hümâyûn'da mübâdele oluna.
Hâtime: Zikr olunan yirmi iki mâdde şart u rabt olunduğu vechile vakt-i merkûmda tasdîk-nâmelerin mübâdelesi husûsu pezîrây-ı hıtâm olmak içün bizler ki, bâ-ruhsat-nâme-i hazret-i Serdâr-ı ekremî murahhaslarız. Muktezây-ı ruhsat-ı kâmilemiz üzere işbu temessük terkim ü imlâ ve kendü mühr ü imzâlarımız ile mahtûm u mümzâ kılınup, Ceneral Enşef-i mûmâ ileyhin murahhasları mûmâ ileyhimâ taraflarından dahi ruhsat-nâmeleri muktezâsınca mahtûm u mümzâ olarak tarafımıza teslîm olunan Frengiyyü'l-‘ibâre bir kıt‘a  temessük ile mübâdeleten mûmâ ileyhimâ [Ü3 ] taraflarına i‘tâ olundu; tahrîren fi'l-yevmi's-sâmini ve'l- ‘işrîne min Şa‘bâni'l-mu‘azzam sene erba‘a ‘aşera ve mi’eteyn^ ve elf min *
hicreti men lehu l- izzu ve ş-şeref fî Sahrâ i Arış
Sûret-i imzâ: el-Müteşebbisü1683 bi-ezyâli ‘inâyeti'l-Mevlâ, Mustafa Reşîd ed-Defterî hâlâ; el-Müstemiddü bi-feyzillâhi'l-Meliki'l-Vehhâb, Mustafa Râsih Re ’îsülküttâb .
