Cereyân-ı miyâh der-Medîne-i münevvere
Mehbıt-ı Cibrîl-i Emîn ve dâr-ı hicret-i Mahbûb-ı Rabbü'l-‘âlemîn olan Medîne-i münevvere ‘alâ-sâkinihâ efdalü't-tahiyyede Medîne Târîhi1687 mü‘ellifi olan İmâm Semhûdî1688 kavline nazaran altmış ve ‘alâ-rivâyetin yetmiş kadar ‘ayn-i cârî mevcûd olup, murûr-ı ezmân ve inkılâb-ı devrân ile turuk ve kanavâtına bakılmayup, ekserîsi gayir ve giderek o Belde-i Tayyibe'de âsâr-ı cedb ü galâ zâhir olup, bu esnâda meşâyîh-ı ‘Urbân hafr ve tathîr-i sübül-i miyâha dâmen-çîn-i gayret ve dört mahalde su bulup, icrâsına hasr-ı sâ‘id-i himmet eyledikleri ve bundan sonra cûşiş-i feyyâza-i lutf-i Hakk ile yevmen-fe-yevmen ‘uyûn-ı gayire-i sâyire dahi bulunup, etrâf-ı Medîne-i münevvere hadâyık-ı zâtü'l-behce ile nezâret-bahş kılınup, cihâniyân ve vücûdün-mâ ile ehâlîsi hars ü zer‘a iştigal edüp, min-külli'l-vücûh o buk‘a-i mübârekede hısb u rehâ nümâyân olacağını Medîne-i münevvere Muhâfızı Sadr-ı esbak Vezîr Yûsuf [Ü3 ] Paşa hazretleri ifâde vü beyân edüp, bu keyfiyyet inşâ’allah mukaddime-i feyz ü bereket ve zâyirîn1689 ü mücâvirîne sebeb-i hısb u refâhiyyet olacağı eclây-ı bedîhiyyâtdandır.
