Tevcîh-i Rumeli ve Selânik
Rumeli Vâlîsi Vezîr Hasan Paşa'nın mülâyemet ü rehâveti erbâb-ı fesâdın mûcib-i rû‘ûnet ü habâseti olmak hasebiyle, zu‘afây-ı nâs pençe-i şikence ile remîde ve ‘azli derece-i vücûba resîde olup, mişvârı ma‘lûm bir Vezîr'in Rumeli Vâlîsi nasb olunması beyyinü'l-lüzûm olmağla, Selânik Mutasarrıfı Vezîr ‘Osmân1691 Paşa behâdır ve me‘mûr olduğu ‘azâyim-i umûrda ikdâm ü şecâ‘ati “Ke'ş-şemsi fı'l-hevâcir”* zâhir olup, binâ-berîn Sofya'da  ikamet ve etrâfa havâle-i çeşm-i basîret ve def'-i mazarrat-ı erbâb-ı mekîdet etmek üzere Rumeli Eyâleti, müşârun ileyhe tevcîh ve Selânik Sancağı, selefine verilüp, Edirne'de li-ecli'l-muhâfaza ikameti tenbîh olundu.
