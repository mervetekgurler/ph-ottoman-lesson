Tefrika-i asâkir ve ‘avdet-i Sadrıa‘zam be-Gazze ve duhûl-i Vezîr Nasûh Paşa ve Kethudây-ı Sadrıa‘zamî be-Mısır ve gâyet-i ahvâl-i îşân
İşbu mâh-ı Şevvâl'in on yedinci günü'' Mısır'ın tahliyesi mukavele  olunup, Sadrıa‘zam hazretleri Ordu-yi hümâyûn ile ‘Arîş Sahrâsı'ndan hareket ve tayy-i menâzil eyleyerek Belbîs'e ilkay-ı rahl-i ikamet etmişidi. Belbîs'e beş sâ‘at mesâfe olan Hanke Karyesi'ne ‘azîmet irâdesiyle bir sâ‘at kadar Belbîs'den infisâlde Mısır'da olan Mustafa Paşa'dan bir kıt‘a mektûb zuhûr edüp, Françelü'nün İskenderiyye'de olan sefînelerine mugayir-i ‘ahd İngilizlü tarafından ta‘arruz olunacağı beyânıyla ‘azîmetlerine ruhsat verilmamek üzere İngiltere Donanması Amirali tarafından İsmit'e1693 haber geldiğini Françelü'ye İsmit1694 tahrîr ve sergerdeleri Kleber işbu su‘ûbetler mündefi‘ olmadıkça, tahliye-i Mısır mümkin olmayacağını takrîr edüp, muktezây-ı hâl üzere maslahata iştigal olunmak husûsu müşârun ileyh tarafından îmâ olunmağla, Belbîs'den bir sâ‘at ilerü tayy-i mesâfe [Ü3 ] olunmuşiken, girüye ‘avdet beyne'l-asâkir hudûs-i erâcîfe ‘illet olacağını sebebleriyle ihtiyâr-ı külfet-i ‘azîmet kılınup, müttefikler tarafından Devlet-i ‘aliyye'nin bu maslahatına mugayir vaz‘ zuhûr etmeyeceği zemînde bast-ı mukaddime ve serd-i delâyil-i mülzime kılınmışiken müfîd olmayup, encâm-ı kâr bu maslahatın müzâkeresiyçün tekrâr ‘akd-i meclis olunmak Kleber tarafından iş‘âr olunmağla, şübheler def‘ ü teskîn olunmak irâdesiyle Devlet-i ‘aliyye murahhasları ke'l-evvel ta‘yîn olunmuşiken Şevvâl'in yirmi dördüncü gicesi''' Mısır'a bir sâ‘at mahalde mukîm Vezîr Nasûh Paşa'ya taraf-ı Sadâret-penâhî'ye îsâl olunmak üzere Françe Sergerdesi Kleber memhûr bir kağıd gönderüp, mûsılı cevâb ahzına bakmayup, fi'l-hâl ric‘at ve kağıd-ı merkum müşârun ileyh tarafından orduya gönderilüp, tercemesine dikkat

' 10 Zilhicce 1214 = 5 Mayıs 1800 Pazartesi. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır. olundukda, Françe askerini ilzâm mümkin  olmayup: —Bu sâ‘atden sonra tarafeyn askeri muhâribdir” me’âli Kleber tarafından tahrîr olunduğuna binâ’en, keyfiyyet ‘ale'l-‘acele Nasûh Paşa ve Yeniçeri Ağası ve sâyirlerine ifâde ve mütebassır bulunmalariyçün taraf taraf evâmir firistâde olundu. Seherî düşmen askeri Matariyye Karyesi'nde nasb-ı hıyâm-ı ârâm eden yeniçeri ordusuna hücûm eylediği Sadrıa‘zam hazretlerinin ma‘lûmu oldukda, pes-mândegân-ı cünûd-ı îslâmiyye ile ılgar ve mahall-i ma‘rekeye kable'l-vusûl yeniçeri ordusunda perîşânlık âsârını mu‘âyene ile sû-be-sû askeri tahrîz u igrâ eyledi ise dahi, fi'l-asl asker müteferrik bulunup, mühimmât ve top ve sâyir levâzım dahi girüde kaldığından ve düşmenin mühimmât-ı harbiyyesi mükemmel olduğundan, pây-ı [Ü3 ] sebât-ı askerî mütezelzil olup, hâl böyle iken yine sekiz sâ‘at kadar sûret-i kerr ü ferde düşmen ile mukatele olunup, ‘âkıbetü'l-emr cenglerde mebde‘-i perîşânî olan süvârî tâyifesine tefrika tareyânıyla, Sadrıa‘zam hazretleri Belbîs'e gelüp, sunûf-ı asâkirin o mahalde dahi istikrârı mümkin olmadığından, Sâlihiyye'ye ‘avdet etmişler idi. Firâr ‘ani'z-zahf ile vasf olunan askerin bir mikdârını gâh taltîf ve gâh tahvîf ile Sâlihiyye'de tevkif ve üç-dört bin süvârî ve piyâdeden müretteb cem‘iyyete mevcûd olan vüzerây-ı ‘izâmı koşup, def‘-i sevret-i a‘dâyı te‘kîd ve Sâlihiyye'ye altı sâ‘at bu‘du olan —Kureyn” nâm mahalde nâ-gâh düşmen alayları zâhir ü bedîd olup, fi'l-hâl isâre-i gubâr-ı ceng ve i‘mâl-i sinân ü tüfeng ile meydân-ı muhârebe ‘adüvv başına teng kılınup ve yüz gülle ve üç top ahzıyla îslâm galib ve küffâr hârib olmak hâletleri mütekarib olmuşiken, evzâ‘-ı harbiyyeden gafil ba‘zı esâfil  bilâ-sebeb ‘avdete mâyil olmalarıyla, bu hâl ile Sâlihiyye'ye vusûllerinde şe‘âmetleri sâyir nâsa dahi sirâyet ve ref‘-i eskal-i ikamet ile min-haysü'l-mecmû‘ Gazze Semti'ne rucû‘ eylediler.
Matariyye Karyesi kurbünde Vezîr Hüseyin Paşa zahmdâr ve piyâdeyi muhâfaza vü idâreye âharın ta‘yîni müstasveb-i Sadr-ı gayret-şi‘âr olmakdan nâşî, Vezîr Nasûh Paşa ve Kethudâ Bey ve Mısır ümerâsı ve Cebeci-başı o tarafa ta‘yîn olunmuşlar idi. Hengâm-ı muhârebede düşmenin atlu üzerine hücûmu sebebi ile berü taraf hâlî kalup, Mısır müte‘ayyinleriyle mukaddemce muhâbereye mebnî, Mısır'da [Ü3 ] kalan küffâr ile muhârebelerini müşârun ve mûmâ ileyhim tahkik ve bin kadar dalkılıc askerini istıshâb ve dağ yolundan ‘azîmet ile Bâbü'n-Nasr'dan Mısır'a duhûl ve kal‘ada olan kefereden başka iki yüz mikdârı kefereyi dehlîz-i ‘ademe îsâl ve Özbekiyye'ye tehassun eden küffâr ile el-yevm îkad-ı nevâyir-i kıtâl eyledikleri ve yeniçeri ordusunda terk olunan beş kıt‘a topun her birine birer kîse bezl olunup, kuvvet-i ‘Urbân ile Mısır'a celb ve yuvarlak tedârüküyle barut tabh ve fişeng rabt olunduğu ve Süveys tarafına vürûd eden Ingiliz sefinelerinin Kumandanı1695, Sadrıa‘zam hazretlerine olarak Mısır'a bir mektûb gönderüp, Kethudâ Bey tarafından mühri fekk ve tercemesine nazar olundukda, sefine ve asker ile Süveyş'e vürûd eylediğini iş‘âr ve Françelü ile sulhün sıhhat ve ‘adem-i sıhhatini istifsâr etmiş. Kethudâ Bey dahi tahliye-i Mısır'a dâyir Ismit1696 vâsıtasıyla mu‘âhede vukû‘unu ve: ‘“Vakt-i tahliye hulûlünde Ingilizlü deryâda bize ta‘arruz eyleyeceğini Ismit1697 ihbâr eyledi‘ behâneleriyle bağteten ‘ahdini nakz ve orduya hücûm eyleyüp,  askerimiz berr ü beyâbân kat‘ eylediklerinden yorgun bulunup, tehaffuz ve def‘-i sâyil sûretinde girü çekildikleri ve Sadrıa‘zam hazretleri bizi ve vüzerây-ı ‘izâmdan Nasûh Paşa'yı ve ümerâyı Mısır'a me‘mûr edüp, el-ân Mısır'da Françelü bekayâsıyla muhârebe üzere yüz asker ve mühimmât ile tarafınızdan imdâd u i‘âneye ikdâm olunursa, Devlet-i ‘aliyye'de hıdmetiniz mergûb u makbûl ve devletiniz dahi bu gayretden mahzûz olacağları me’mûldür” deyü cevâb-nâme [Ü3 ] tahrir eylediği Sadrıa‘zam hazretleri tarafına gönderdiği kayimeden ma‘lûm olup, Mısr-ı Kahire'de olan asâkir-i Islâm'a tarîk-ı imdâd mesdûd ve esbâb-ı i‘ânet her ne kadar mefkûd olmuş ise dahi, Sadrıa‘zam hazretleri dâmen-i gayreti teşmir ve gars-ı yeminleri olan Vezir Mehmed Paşa ma‘iyyetine cünûd-ı vâfire koşup, cânib-i Kahire'ye tesyir eylemişidi.
Fransızlar ise Belde-i Mısır'ı min-külli'l-cihât ihâta edüp, gice gündüz top ve humbara ve sâyir âlât-ı nâriyye ile esbâb-ı muhâsarayı tekmil ve Mısır'da olan asker tarafından pey-der-pey vusûlü ta‘cil olunan Murâd Bey'i tâyife-i mesfûra kıt‘a-i Sa‘id kendüye te‘bid olunmak vâ‘diyle te‘mil ve Mısır'a gelmek kasdını tebtil eylediklerinden gayri, Ordu-yi hümâyûn tarafından imdâd sûretinde ta‘yin olunan asker Mısır'a tahminen iki sâ‘at mesâfede vâki‘ Hacc Berekesi'ne varmış iken, insidâd-ı cevânib ile şehre duhûlün tarikını ve belki o tarafa vusûllerini müş‘ir kağıd isâlinin cihetini bulamadıkları ve ‘an-asl Mısır'da mahsûr mücâhidinin kılleti ve esbâb-ı müdâfa‘alarının nedreti ve Mısırlu'nun ihtimâl-i galibiyyet ve mağlûbiyet ile i‘ânet  ü istihzârda mahsûs olan butû‘ u rehâvetleri otuz bir gün muhâsaradan sonra Kahire'den bi'l-ıztırâb askerin hurûcunu icâb etmekle, ba‘zı şurût temhidiyle Vezir Nasûh Paşa ve ‘Osmân Efendi ve ümerâ ve sâyirleri işbu Zilhicce'nin beşinci günü' Ordu-yi hümâyûn'a ‘avdet ve hâl böyle iken yine Fransızlar mechûlü'l-‘âkıbe olan [Ü3 ] harbin verâsını endişe ile hazm ü ihtiyâta ri‘âyet ve emniyyet-i tâmme istihsâlinden sonra, tahliye-i Mısır'a rağbet eyleyeceklerini sergerdeleri olan “Kleber” nâm ceneral taraf-ı hazret-i Kâyim-makâmî'ye mektûb ve Ordu-yi hümâyûn'a haber irsâl etmekle, tekrâr tahliye mâddelerinin müzâkeresiyçün Ordu-yi hümâyûn'dan İngiliz Amirali'ne âdem gönderildiği ve mukaddemâ vukû‘ bulan şîve-i kader kesb-i beşer olmayup, “Lâ-meradde li*
kazâ illâh irâdesinden münba is kazây-ı nâgehânı ve hükm-i âsumânı olmağla, inşâ allâhü Te‘âlâ bundan sonra sûret-i tahliye ber-vefk-ı me’mûl resîde-i hayyiz-i husûl olup, kutr-ı Mısır kemâ-kân memâlik-i hazret-i Cihân-bânî'ye munzamm ve fukarâ vü zu‘afâ kemâl-i râhat ü âsâyiş ile dil-şâd u hurrem olacağları zâhir ve gayr-i mübhemdir; “Ve mâ-zâlike ** alallâhi bi- azîz
