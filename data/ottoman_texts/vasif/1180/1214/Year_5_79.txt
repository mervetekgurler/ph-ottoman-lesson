Vekayi‘-i müteferrika ve zikr-i ahvâl-i eşkıyâ ve katl-i Mutasarrıf-ı Kocaeli
Bundan akdem Tvargadsa Çiftliği'nde sâkin olan Cengîz1698 Mehmed mahrûm-ı rûy-i tevfîk ve dâyire-i gayiresi me‘vây-ı lusûs ve kuttâ‘u't-tarîk olup, fukarâya zulm ü te‘addîsi gayete ve re‘âyâya olan renciş ü âzârı nihâyete resîde olduğundan, mukaddemâ Sadr-ı vakt bulunan Yûsuf Paşa asker ta‘yîni ile merkumu tenkîb ve il ve yurdunu ifnâ vü tahrîb edüp, memâlik-i ecânibe firâr ve harîs u menhûm olduğu menhiyyât ile evkat-güzâr ve bu esnâda cürm ü taksîrine i‘tirâf ile müteşebbis-i dâmân-ı ‘afv ü emân olmağla, Yergöğü Muhârebesi'nde vukû‘ bulan gayret ü ikdâmına hürmet ve tebe‘ât-ı sâbıkası ‘afvıyla Âsitâne'ye celb ve hakkında îfây-ı şîme-i şefekat olunmuşidi. Sâlyâne ve cihât-ı sâyire ile intizâm-ı esbâb-ı ma‘îşeti iltizâm ve şimdilik birâderleri cenbinde ihtiyâr-ı karâr u ârâm eylemesi ifhâm olundukda, ‘an-asl garazı mahall-i fesâd ve mecma‘-i evgad olan mesken-i kadîmini i‘mâr ve hılâf-gîrlerinden ahz-i sâr ile fukarây-ı ra‘iyyeti ızrâr olduğundan, irâde-i devleti ba‘zı vâhî ‘özr ile sarf ve zimâm-ı ilticâsını maksadı semtine ‘atf edüp, bitâne-i zamîri ve hevâsına muvâfık tedbîri zâhir olduğundan, [Ü3 ] hâzır elde iken kaydı görülmek ve fukarâyı zulmünden vâreste eylemek  maslahatı havâtır-ı erkân-ı devletde cevelân etmişiken, ba‘zı ‘ukul-ı kâsıra erbâbı: —Bu makule ayağıyla1699 gelan mücrim-i nâdime ‘ukûbet, hılâf-ı şart-ı mürüvvetdir” deyerek fursatı fevte ‘illet ve ol dahi matlabına vusûlden âyis olup, bir gün bilâ-ruhsat Âsitâne'den hareket ve Tırnova havâlîsine varıncaya dek etrâfda müntehiz-i yevm-i şerr olan derbederleri başına cem‘ ve ba‘zı ser-keşân-ı rûzgâra bess-i hüzn ve isâle-i dem‘ eyleyerek, mu‘âvenet-i hafiyye tahsîl etdikden sonra, çiftlik ta‘mîri behânesiyle îkâz-ı fitne-i nâyime ve gasb-ı mevâşî vü sâyime eylediği Der-i devlet-medâr'a mün‘akis oldukda, birkaç def‘a hakkında iltizâm olunan nush u pend müfîd ve sûd-mend olmayup, encâm-ı kâr def‘-i mazarrat ve izâle-i keyd ü hadî‘ati zımnında Silistre Vâlîsi Vezîr Mûsâ Paşa o etrâf asâkiriyle üzerine me‘mûr kılınup, ba‘de'l-mukâbele başında müctemi‘1700 olan haşerât teferruk ile cûyây-ı semt-i1701 necât ve kendüsi dahi mecrûhan firâr ile birkaç gün mühlet-yâfte-i garîm-i memât olup, o esnâda dağluların cem‘iyyet-gâhına vâsıl ve Bergos Kasabası'na bir nev‘ mekr u âl ile dâhil olmalarıyla, Bergos'un bir mahallesini ihrâk (J/j^1699) ve dimâ‘-i Müslimîn'i ihrâk (JIjaI) ‘akabinde Tekfûrdağı'na mânend-i seyl meyl etmeleriyle, ehâlînin medâr-ı me‘âşları çiftlik hâsılatına mevkuf olup, ihrâk-ı mehâzin ü hubûbât ve itlâf-ı mevâşî vü hayvanât havfıyla fidyetü'l-mâl olarak mecbûren te‘ahhüd eyledikleri meblağı cem‘ u irsâl etmeğe istimhâl ve eşkıyâ dahi “İnecik” nâm karyede intizâr-ı mâl ile şürb ü lehve iştigâl eyledikleri hılâlde, mukaddemâ seyf-i siyâsetden [Ü3 ] gürîzân ve ba‘dehû cürmü ‘afv ile Tekfûrdağı'nda iskân olunan Halîl Paşa  küfrân-ı ni‘am ile eşkıyâ cem‘iyyetine munzamm olduğu ahbârı pey-ender-pey müte‘âkıb ve o makule şekâvet-pîşelerin tedmîr ü istîsâli vâcib olmağla, Levend Çiftliği ve Boğaz askeri ve Topçu neferâtından mikdâr-ı vâfî asker, ağaları ile ve Âsitâne-i sa‘âdet'den üç-beş yüz1702 kadar süvârî dahi tedârük olunup, bu cem‘iyyete ve etrâfdan ta‘yîn olunan asâkire bir Başbûğ nasbı lâzım geldiğinden, Kocaeli Mutasarrıfı Vezîr Hüseyin Paşa civârda vâki‘ olduğundan, me’mûriyyeti1703 tasvîb ve Âsitâne'ye celb ü takrîb ve taraf-ı hümâyûndan ‘atâyây-ı Şâhâne ile terhîb olunup, askere Başbûğ nasb ü tesrîb olunmuşidi. Müşârun ileyh mahall-i ma‘rekeye tekarrüb eyledikde, top ve edevâtı zabt ve me‘mûrları istîsâl-i eşkıyâdan men‘ ile Tekfûrdağı'nda on gün kadar kalîçe-i mel‘aneti bast edüp, gayret-keşân askerinin ba‘zıları müşârun ileyhin mu‘allel bi'l-garaz olan men‘ini dinlemeyüp, eşkıyâ üzerine hecme-endâz ve âsâr-ı merdânegî ibrâziyle iki yüz mikdârını tedmîr ve kusûrunu dahi tu‘me-i dehen-i şemşîr etmek üzere her ne kadar müşârun ileyhden top ve imdâd talebinde oldular ise, îrâd-ı ‘özr-i müşevveş ile imdâddan dâmen-keş ve eşkıyâ ile nihânî muhâbere eyleyerek, ‘alâ-rivâyetin yetmiş bin guruşluk altûn eşkıyâdan fidyetü'r-re‘s alup, irâ‘e-i fürce-i tarîk ile firârlarına ruhsat verdikden sonra, envâ‘-ı tekellüf ile yerlerinden ihrâc ve bu cem‘iyyete idrâc olunan a‘yânların dahi birer mikdâr akçalarını [Ü3 ] alup, birer gice tevkif etmeksizin mahallerine i‘âde ve hutâm-ı dünyâya tama‘ ile böyle bir fursatın fevtini kasd u irâde eylediği taraf-ı Şâhâne'den hey‘et-i mütenekkire ile meb‘ûs tebdîl hasekileri  ve sâyir sikat-ı nâs ihbâr u ifâde etmeleriyle, âharlara medâr-ı ‘ibret olmak içün müşârun ileyhin bi-eyyi-vechin kân tertîb-i cezâsı matlûb-ı Hudâvend-i cihân olmuşidi.

 ây ‘an-asl

Müşârun ileyh derebeyliğinden neş‘et ve kemâl-i teyakkuz u intibâh ile hareket öteden berü muktezây-ı meslek-i mefsedeti olup, bâ-husûs başında bin beş yüzden ziyâde erâzil ü eşhâs mevcûd ve açıkdan i‘dâmı husûsuna mübâşeretde gûnâ-gûn mahzûr mahsûs u meşhûd olmağla, o gürk-i bârân-dîdeyi rîsmân-ı letâyifü'l-hiyel ile rabt-ı veted-i mezellet ve ba‘zı emânî ile ilkay-ı hufra-i hülket muvâfık-ı şart-ı basîret olduğuna binâ‘en, müşârun ileyhe birkaç gün irhây-ı ‘inân ve bundan böyle ne vechile hareket eyleyeceğini istîzân eyledikçe, ser-rişte verilmemek içün Bilâslı Mehmed Paşa'nın o taraflara tekarrübü şâyi‘ oluncaya dek lüzûm-ı tevakkufu beyân ve gayet-i emrde Mısır cânibine müceddeden sevk-ı asker lâzım gelüp, Anadolu Eyâleti ile Sürücülük1704 ‘uhdesine ihâle kılınacağı ve1705 Anadolu'dan tertîb olunacak asâkirin şifâhen müzâkeresiyçün Âsitâne-i sa‘âdet'e gelmesi tarafına tahrîr ü işâret olunup, “Rubbe ümniyyetin tadhakü min hü'l-meniyye”* mefhûmu üzere leyl ü nehâr dâğ-ber-dil-i hasret olduğu şâhid-i matlabına neyl ü vusûl ümmîdiyle olduğu mahalden ref‘-i raht-ı ikamet ve Kapu Kethudâsı [Ü3 ] hânesine ilkay-ı rahl-i beşâşet etmişidi. İşbu Zilhicce'nin yirmi altıncı Çehârşenbih günü' Kayim-makam Paşa hazretleri tarafından müşârun ileyh Kapu'ya da‘vet ve Sürücülük'e dâyir ba‘zı umûr müzâkeresiyçün huzûr-ı hümâyûna gidilmek lâzım geldiğini işrâb ile berâberce tebdîlen Serây'a ‘azîmet ve mukaddemce intizâr üzere olan Bostancı-başı Ağa'ya teslîm ile hakkında icrây-ı lâzime-i siyâset kılınup,  ser-i maktû‘u meydân-ı ‘ibrete vaz‘ u ilka ve muhallefâtı zabtına ümenây-ı devlet ba‘s ü isrâ olunup, münhall olan Kocaeli Sancağı, Mîr-i mîrân-ı kirâmdan Mar‘aşlı-oğlu ‘Ali Paşa'ya tevcîh ve bundan sonra dağlı eşkıyâsı me’münü'l-gayile Baba-eskisi'ne vürûd ve birkaç hâneyi ifnây-ı nâr-ı zâtü'l-vekud eyleyerek Aydos'a doğru ‘azîmet ve andan balkan dâmenini boşlamayarak herze-gerd-i vâdî-yi gavâyet oldukları vâsıl-ı sem‘-i devlet oldu.
Eşkıyây-ı1706 mezküre üzerine me‘mür olanların ihtilâf-ı kelime ve agrâz-ı kâmineleri gitdikce maslahat-ı devleti ta‘tîl ve belki zümre-i eşkıyâya delâlet-i tarîk tesvîl ü tadlîl eylediğinden başka, ‘an-asl mâdde-i vâhideye me‘mürların te‘addüdü1707 muzırr ve teşettüt-i ârâ vücüd-i emr-i savâba sitâre-keş ü muhıll1708 olduğu zâhir olmağla, fîmâ-ba‘d bu maslahat-ı mühimme, mişvârı ma‘lüm bir şahsa münferiden ve müstakıllen ihâle savâb-dîd-i erbâb-ı re‘y-i sedîd olup, binâ-berîn hâlâ Tırhala Mutasarrıfı Bilâslı Mehmed Paşa'nın şimdiye dek vuku‘ bulan muhârebât u mu‘ârekede celâdet ü şecâ‘ati zâhir ü beyyin ve bu maslahatın ru‘yetine kudret ü mikneti müte‘ayyin olmağla, [Ü3 ] müstakıllen tedmîr-i eşkıyâ maslahatına me‘mür1709 ve bu mazmünda tarafına hıtâben irsâl-i menşür kılınup, vâfî asker ile mahallinden hareket ve mülhakan tarafına tercîh olunan Çirmen Sancağı'na teveccüh ile yemîn ü yesârında bulduğu bugatı tedmîre bezl-i cehd u tâkat ve İnecik Karyesi'nden hezîmet eden eşkıyâ üzerine tahrîk-i râyet-i ‘azîmet eyledi.
