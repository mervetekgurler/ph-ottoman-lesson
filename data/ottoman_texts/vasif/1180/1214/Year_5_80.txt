İhsân-ı Vezâret be-Bilâsî Mehmed Paşa1710
Sâlifü'z-zikr Bilâslı Mehmed Paşa Maçin vak‘asında sebât ü istikrâr sebebi ile zahmdâr ve giriftâr-ı kayd-ı isâr olup, ba‘de'l-musâlaha Tırhala Sancağı'yla tenşît u tefrîh  ve bin nefer piyâde ile Belgrad muhâfazasına ‘azîmeti me‘müriyyeti emrinde tasrîh olunup, müretteb olan Bosna askeri zuhür edinceye dek o mikdâr asker ile hıdmet-i muhâfazada kıyâm ve me‘müriyyeti1711 hıtâmında mansıbına tahrîk-i zimâm etmişidi. Bundan sonra me‘mür olduğu mahallerde ve bâ-husüs Sofya ve Lom cenglerinde zuhüra gelan şecâ‘ati, “Ke’ş-şemsi fî râbi‘ati'n-nehâr”* bedîdâr olup, bu makule uğur-ı devletde cân-sipâr olanları mazhar-ı eltâf ve matlablarına îsâl ile nümûne-nümây-ı ahlâf etmek şîme-i Devlet-i ‘aliyye'den ise dahi, “Küllü emrin bi-vaktihî merhûn”** mefhûmu üzere bu âna dek dûşîze-i matlabı, verây-ı sitâre-i gaybdan rû-nümûn olmamışidi. Bu esnâda dağlı eşkıyâsına müstakıllen me’mûr1712 ve sâbıkda güzerân olan hıdmeti mezkûr olup, emeğine ri‘âyet ve nüfûz u itibârına kuvvet irâdesiyle işbu Zilhicce'nin on altıncı günü' mûmâ ileyhe ihsân-ı Rütbe-i Vezâret [Ü3 ] olundu.
