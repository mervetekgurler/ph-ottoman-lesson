Nefy-i Baht Girây Hân ve birâdereş
Sâbıka Kuban Hânı Baht Girây Hân'ın dâhil-i dâyire-i ehl-i bagy ü şeka olan Halîl Paşa ile Bergos'a imdâd sûretinde duhûl ü vülûcu ve ba‘dehû münferiden hurûcu şübhe îrâs1713 ve beyne'n-nâs güft-gû ihdâs eylediğine binâ’en, Hân-ı müşârun ileyhin fîmâ-ba‘d o havâlîde meks ü ikameti tehcîn ve bir mahalle tagrîbi tahsîn olunup, ancak bu hılâlde vuku‘ bulacak me‘mûriyyeti1714 zihnini tahdîş eyleyeceği1715 müberhen ve havfa teba‘iyyet ile bir semte ‘azîmeti müteyakkın olmağla, husûs-ı mezkûr o havâlîye me‘mûr Kapucu-başı Sâlih Bey ile istimzâc ve ser-rişte vermeyecek tedbîr ile müşârun ileyh çiftliğinden ihrâc olunup, Tekfûrdağı'ndan bir kayığa vaz‘ ve Midilli Cezîresi'ne iclâ ve Âsitâne'de bulunan birâderi  Mehmed Giray dahi bi-tarîkı'n-nefy Rodos'a isrâ olundu.
