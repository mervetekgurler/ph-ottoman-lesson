Hareket-i Kapudân-ı Deryâ Vezîr Hüseyin Paşa
Devlet-i ‘aliyye-i ebediyyü'd-devâm'm berr ü bahrda seferi mütehakkıku'l-vukû‘ olmakdan nâşî, cenâb-ı Hudâvend-i rûy-i zemîn meddellâhu zıllehû fı'l-‘âlemîn hazretleri cânib-i berre taraf taraf asker-i zafer-rehber ta'yîn buyurdukları gibi, Bahr-i sefîd'e dahi abtâl-i ricâl ile mâl-â-mâl merâkib-i nusrat-iştimâl tesyîrini irâde ile fî-akrebi'l-eyyâm külliyyetlü donanma hâzır u âmâde olup, “Ünâsün min ümmetî yu‘radûne 'alevvc guzâtün fî sebîlillâhi yerkebûne sebece hâze'l-bahri mülûkün aieT-esirrati” hadîs-i şerifinden müstebân olan ‘izz ü şerefi ihrâz ile mâlik-i nisâb-ı fark u imtiyâz ve hasret-keş-i mülûk-i eslâf olan işbu beşâret-i ‘uzamâya neyl ile ser-efrâz [Ü3 ] olmuşlaridi. Kapudan Paşa'nın  dahi Bahr-i sefîd Boğazı'na varup, etrâf u eknâfa itâre-i cevâsîs-i ihbâr ve ahvâl-i düşmeni istihbâr ve iktizâsına göre i‘âne vü imdâd ve ta‘yîn-i sefâyin ve ecnâd eylemesi matlûb-ı Pâdişâhâne'leri olmağla, binâ-berîn işbu Saferü'l-hayrın on beşinci Pençşenbih günü müşârun ileyh hazretleri mersây-ı Tersâne'de lenger-endâz-ı istikrâr olan sefâyinden bi-kaderi'l-hâce sefâyin ifrâz edüp, ma‘iyyetine istıshâb ile Boğaz cânibine şirâ‘-güşây-ı ‘azîmet ü zehâb oldu.
“el-Şey’ü bi'ş-şey’i yüzkeru”***. Devlet-i İslâmiyye'de sefâyin ve merâkibin bidâyet-i inşâ vü isti‘mâli ve cihâd ve ticâret-i bahriyyenin evveliyyât-ı ahvâli, kütüb-i tevârîh ve kısas-
◊ 25 Muharrem 1214 = 29 Haziran 1799 Cumartesi.
*
^-Jiüi j a₺ ^ı as = Allah (c.c.) onun [Sultanın] âlemdeki gölgesini devamlı kılsın anlamına gelen bu cümle,
Arapça bir dua cümlesidir.
** — s./ı Jj. 4,û &gt;ji ıJ, iı J. j t)/ _y; jş ,&gt;üt = Ümmetimden Allah (c.c.) yolunda savaşan, bu
denizin üstünde yolculuk yapan ve tahtlar üstündeki krallar (gibi) olan birtakım gaziler bana gösteriliyor” anlamına gelen bu cümle, Enes b. Mâlik'ten rivâyet edilen bir hadîs-i şerîftir; bk. Ebû Nu‘aym el-İsbehânî, Ma ‘rfetü's-Sahâbe, thk. ‘Âdil b. Yûsuf el-‘Azâzî, Riyad 1998, s. 3480-3481.

◊◊ 15 Safer 1214 = 19 Temmuz 1799 Cuma. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
— jfj s^Ul. i^üi = Bir şey başka bir şey ile hatırlanır” anlamına gelen bu cümle, Arapça bir deyiştir; bk. en-
Nüveyrî, Nihâyetü'l-Ereb fî Fünûni'l-Edeb, II, 279.
ı eslâfda re’sen1 bulunmayup, ta‘mîmen li'l-fevâyid cem‘-i müteferrikat ü şevârid kılınup, sıhhate makrûn olmayan müzahrafât-ı ekavîl ilga ve vücûh-ı i‘tirâzdan sâlim ahbâr-ı sahîha tetebbu‘ u istikrâ olunup, sâdece edâ ve seci‘ ü kafiyeden mu‘arrâ bir risâle-i bedî‘ü'l-imlâ inşâ ve tuhfe-i meclis-i üli'n-nühâ kılındı.
Ma‘lûm ola ki, Rütbe-i Kapudânî sevâhil-i bahriyye memâlikine mâlik olan devletlerde bir rütbe-i menî‘a ve mansıb-ı celîldir. Mağrib ve Îfrîkıyye ve sevâhil-i Mısır ve Şâmât ve Sebte Boğazı'na varınca Anadolu ve Rumeli câniblerinde ve Sebte'den taşra Bahr-i Okyanus'da vâki‘ cezâyir-i ‘azîme ve cenûben ve şimâlen Bahr-i Muhît'i ihâta eylediği sevâhile muttasıl olan milel-i muhtelife devletlerinde zarûriyyât-ı lâzimeden olmak hasebiyle, kadîm zemândan berü mütedâvel olmuş bir maslahat-ı ‘azîmedir. Hattâ Mağrib ve Îfrîkıyye ve Endelüs devletlerinde bu makam sâhibine “Miland” derler idi. Lafz-ı Miland lügat-ı Efrenciyye'den menkul bir isimdir. Şimdi ‘âmme lisânında meşhûr olan “Levend” lafzı, [Ü3 ] “Melend” lafzının galatıdır. Bu zikr olunan  memâlik-i bahriyye halkının hurûb ve ticârâtı rukûb-ı sefîneye ve sefer-i bahra muhtâc olmağın, mebde‘-i devletlerinden berü fenn-i sefîne ve ahvâl-i deryâya iştigal etdikleri içün mehâret kesb etmişlerdir. Binâ‘en ‘aleyh cezâyir-i bahriyye ve sevâhil sükkânı husûsan Îspanya ve Îngiliz ve Ceneviz ve Françe ve Felemenk ve Venedik makulesi tavâyif, sefâyin ve deryâ umûrunda cümleden ziyâde mâhir ve kadîmî san‘atları olmak cihetiyle bu sınâ‘atin dekayık u hakayıkına vâkıf u mütebassırdırlar.
Hazret-i ‘Ömer radıyallâhu ‘anh1584 zemân-ı hılâfetinde ‘Amr bin el-‘Âs, Mısır'ı feth etdiği vakte gelince ehl-i Îslâm'dan deryâda sefîneye mâlik ve ticâret-i bahriyye sebîline sâlik kimesne yoğidi. Mısır feth olundukda, hazret-i Fârûk radıyallâhu ‘anh ‘Amr bin el-‘Âs'a mektûb yazup: “Bahr ne makule şeydir? Evsâf u ahvâlini i‘lâm eyle” deyü fermân etdiler. ‘Amr bin el-‘Âs dîvân-ı Fârûkı'ye bu lafız ile cevâb yazdı: “Yâ Emîre'l-mü’minîn! înne’l-bahre halkun ‘azîmün yerkebuhû halkun za‘îfün ke-dûdin ‘alâ ‘ûdin”1585. ‘Amr bin el-‘Âs'ın ‘arzı geldikde, hazret-i Fârûk, ümmet-i Muhammed'i mehâlik-i deryâdan sıyânet kasdıyla rukûb-ı bahrdan men‘ eyledi. “Kureyş ve sâyir kısımdan bir ferd gazâ ve ticâret içün sefer-i

1 re’sen Ü1 : t^'j Ü3
bahra gitmeye!” deyü ‘ale'l-‘ûmûm deryâya girmekden memnû‘ oldular. Ammâ Mısır halkı ve milel-i muhtelifeden memâlik-i Mısrıyye'de ve sevâhilinde olan tüccâr, düvel-i sâlife zemânlarından berü müddet-i ‘ömürleri deryâ rukûbuna masrûf ve hurûb ve ticârât-ı bahriyyeye ‘an-asl me’lûf olup, eben-‘an-ceddin görüp bildikleri sınâ‘at-ı nâfıaları olduğundan, anlar memnû‘ olmayup, Dimyât ve Reşîd ve îskenderiyye ve gayri sevâhilden sefinelerin işledüp, kârların ederler idi. Kezâlik [Ü3 ] Süveys Halîci'nden Yemen'e ve Hind cezâyirine ve sevâhilinde olan benderlere sefer edüp,  ticâretlerinden mu‘attal olmadılar. Megaribe ve Zennâte ve sâyir kabâyil-i ‘Arab kibârı -ki Mısır'da ve iskelelerinde sâkin olmuşlar idi- ehâlî-yi Mısır'dan zikr olunan tüccâr-ı bahriyye anları dahi tahrîk ve gazavât ve ticârât-ı bahriyyeye tergTb eder oldular. Ammâ ‘Amr bin el-‘Âs ile gelan kibâr-ı ashâb ve anlar emsâli müte‘ayyinân-ı ‘Arab tenbîh-i FârûkT ile mütenebbih olup, ibtidây-ı emrde muhâlefete cür’et etmediler. Tâ ki, Nuhayle Şeyhı ‘Arfece1586 bin Hersemetü'l-Ezdî ve Mesket Hâkimi -ki kuvvet-i mâl ü ricâle mâlik kimseler idi- Müslimîn'i: “Gazâ vü cihâddan ve mekâsib-i nâfi‘adan men‘ etmek re‘y-i savâb değildir” deyü tenbîh-i ‘Ömerî'ye muhâlif, sefînelere binüp, ‘Ummân ve sâyir sevâhil ü cezâyire gazâya gitdiler. Hazret-i ‘Ömer radıyallâhu ‘anh işitdikde, ‘Arfece'ye ‘itâb-nâme gönderüp, ‘Amr bin el-‘Âs tarafından mu‘âhaze1587 ve zecr etdirdi. Bundan sonra sevâhil-i Mısrıyye sükkânından zî-kuvvet sefîne sâhibleriyle ekâbir-i îslâm dahi müşâreket edüp, ceste ceste sefînelere girüp, gâh gazâ ve gâh ticâret içün deryâ seferin eder oldular. Hazret-i ‘Ömer radıyallâhu ‘anh'a haberleri mün‘akis oldukça nehy ü men‘i teşdîd etmeyüp, sükûtla hâlleri üzere ibka eyledi. Tâ Mu‘âviye vaktine gelince kalyete ve fırkate ve şayka makülesi muhtasar sefineler ile gâh gazâ, gâh ticâret eder oldular. Ammâ bu sefînelerde Re‘îs ve âlât kullanan müsevvimîn cümle Efrenc ve cezîreler keferesi kısmından fenn-i deryâda mâhir kâfirler olup, ücret-i ‘azime ile istihdâm ü isticâr olunurlar idi. Ehl-i îslâm'dan kimesne ol fünûna müte‘allık şey bilmezler idi.
Mu‘âviye vaktinde tekrâr ‘Amr b. el-‘Âs istiklâl-i tâmm [Ü3 ] ile Mısır'a Vâli oldukda, fermân-ı Mu‘âviye ile rûy-i deryâya gazâ içün Müslimin'e izn-i ‘âmm verdiler.  Hazret-i ‘Ömer radıyallâhu anh'ın ibtidâ men‘i, ba‘dehû sükûtu, ba‘dehû izn-i ‘âmm vermekde hikmet böyle. Demişler ki: —Millet-i ‘Arab bedâvet-i hâlde ‘an-asl rukûb-ı sefine ve ahvâl-i bahriyye umûrunda bir şey bilmezler idi. îbtidây-ı hâlde men‘, sıyânet maslahatı içün olmuş ola. Ba‘dehû fırka fırka ol san‘ata mübâşeret ve levâzım-ı ahvâlini te‘allüme şurû‘ etdiklerinde, ‘alâ-tarîkı'l-müsâmaha sükût etmiş olalar. Ba‘dehû millet-i îslâmiyye ol fünûna âşinâ olup, ahvâl-i deryâya kadr-i müşterek ıttılâ‘ tahsîl eylediklerinde, gazâ vü cihâda izn-i ‘âmm verildi. Ba‘de sudûru'l-izn guzât-ı Müslimîn dahi münâsib sefîneler yapup, ahvâl-i rûzgâr ve ehvâl-i bihâr dekâyıkma ‘ârif re’îsleri zümre-i Nasârâ'dan icâre ile tutup, kendüler âlât-i harb ile ve edevât-ı cihâd ile sefînelere girüp, gâh gazâ, gâh ticâret eder oldular. Emîr-i Mısır ‘Ukbe bin ‘Âmir kırk yedinci sâl-i hicretde' fırkatelerle Rodos'a gazâ edüp, ganâyim-i kesîre almışdır. Ve kırk sekizinci sâl-i hicretde Mu‘âviye bin Ebî Süfyân fırkateler ile Kıbrıs Cezîresi'ne gazâ eylediler” deyü Târîh-i Hamîs'de1588 Vâkıdî'den1589 rivâyet olunmuşdur.
‘Abdülmelîk bin Mervân saltanatında Ifrîkıyye ‘Âmili Hassân bin Nu‘mân'a haber gönderüp, Tûnus'da merâkib-i bahriyye ve süfün-i mütenevvi‘a inşâsiyçün Dâru's-sınâ‘a binâsını emr eyledi. Hattâ hâlâ isti‘mâl olunan “Tersâne” lafzı Dâru's-sınâ‘a'dan galatdır. Devlet-i ‘aliyye-i îslâmiyye'de ibtidâ yapılan tersâne, Tûnusu'l-hadrâ Dâru's-sınâ‘ası'dır. Ol vakitde Tûnus'da beş yüzden mütecâviz fırkate ve ana müşâbih hafîfü'l-me‘ûne sefîneler yapılup hâzır oldukda, Tûnus Şeyhı Ziyâdetullah bin1 îbrâhîm [Ü3 ] vaktinde -ki târîh-i hicretin seksan ikinci senesi' idi- ‘Atâ bin Râbi‘, ‘Abdülmelîk tarafından Serdâr olup, ol donanma ile varup, Sıkıliyye Cezîresi'n feth eylediler. Sıkıliyye'ye2 lisân-ı Frenk'de “Messina Adası” derler. Evsâfı ma‘lûm u meşhûr bir cezîre ve vâsi‘ ve ma‘mûr bir memleketi ‘azîmedir1590. Doksan bir senesinde'4 Hâkim-i Ifrîkıyye Musâ bin Nasr, ‘Abdülmelîk

◊ 1 Muharrem 47 = 3 Mart 667 Çarşamba.

◊◊ 1 Muharrem 48 = 20 Şubat 668 Pazar.
tarafından1591 işâretle donanma tedârük edüp, Târık bin Ziyâd, Kapudan nasb olunup, Endelüs cânibine tahrîk-i râyet-i gazv ü cihâd eylediler. Tevfîk-ı İlâhî ile Endelüs memleketini ba‘dehû Sardanya Cezîresi'ni feth eylediler. Ve doksan iki târîhinde' yine mezbûr Târık bin Ziyâd hem Kapudan ve hem Serdâr olup, bu donanma-yi ‘azîm ile Sebte Halîci'nden taşra çıkup, İspanya küffârıyla müddet-i medîde1592 ceng edüp, fütûhât-ı ‘azîmeye muvaffak olmuşdur. Donanma-yi asker-i İslâm'dan ibtidâ Sebte Boğazı'ndan taşra çıkan donanma budur. Mervîdir ki, Tuleytula memleketinde “Eraklos” nâm hakîm-i nâmdârın “Beytü'l-hikme” nâm bir eser-i ‘azîmi var idi ki, bin seneden mütecâviz zemân mülûk-i küffâr beyninde mu‘tenâ vü mu‘teber ve Ayasofya mânendi muhterem bir cây-gâh idi. Devlet, tavâyif-i hukemâda olduğu ‘asırlardan berü bu Beytü'l-hikme ma‘mûr ve ziyâret-gâh-ı cumhûr olup, içünde birkaç bin hakîm ve riyâzet-keş feylesoflar ve fünûn-ı hikmetin envâ‘ına meşgul kimseler var idi. Ve her ‘ilme meşgul olanların mekânı ve sûk u dükkânı ve kâr-gâhı başka olup, envâ‘-ı zîb ü zînetle müzeyyen idi. Hattâ cümlenin kandîlleri ve hâven ve tancereleri ve zurûf misillü âlât u evânîleri zeheb-i hâlisden idi. Ve hazînelerinde olan nukud ve cevâhir ve tuhaf, kalem ile tahrîr ve lisân ile ta‘bîr olunmak rütbesinden efzûn idi. [Ü3 ] ‘Îsevîler beyninde Beytü'l-hikme  olmak i‘tibâriyle mülûk-i Nasârâ istîsâline ihtirâmen cür‘et etmedikleri cihetden şu1593 kadar bin sene te‘addî-yi mütegallibeden masûn ve gitdikçe ma‘mûr ve şöhreti efzûn olmuşidi. Bu vechile dâru'l-emn olduğuna binâ‘en, ‘ulûm-i mektûmeye mâlik feylesoflar varup, anda tevattun edüp, bî-havf u haşyet izhâr-ı sınâ‘atde mehâretlerin ibrâz edüp, ol Beytü'l-hikme'yi niçe bin hazâyin-i Kârûnî ile mâl-â-mâl etmişler idi. Doksan bir sene-i hicriyyede İspanya Kıralı olan —Ludriğ” nâm Kıral -ki sefîh ü câhil ve ebter ü bâtıl bir kâfir idi- ‘ilm ü hikmet hürmetinden bî-haber tama‘kâr olmağın, hevâsına tâbi‘ erâzil1594 ile varup, Tuleytula'yı ‘ale'l-gafle basup, Beytü'l-hikme'yi teshîr etdi. Bu kadar yüz seneden berü Beytü'l-hikme'de müddahar olan hazâyin ve emvâl ve defâyini kabz edüp, ganâyim-i bî-hisâb ile kâm-yâb oldu. Mezbûrun bu vaz‘ından ‘umûmen mülûk-i Nasârâ muğberrü'l-hâtır olup, hasm-ı cânı oldular. Doksan iki senesinde ' Serdâr-ı İslâmiyân olan Târık bin Ziyâd, İspanya üzerine leşker-keş olup, ceng-i bisyâr ve harb-i bî-şümârdan sonra ehl-i İslâm galib gelüp, mesfûrun Beytü'l-hikme'den garet etdiği hazâyin ü cevâhir ve tuhaf ü nevâdir ve kendü hazînesi cümle1595 igtinâm olunup, ol hazâyin-i bî-nihâye ‘umûmen nasîb-i İslâm oldu. ‘Azîz Efendi*, Târîh 'inde kütüb-i mu‘tebereden nakl1596 edüp der ki: “Tuleytula fethinde nasîb-i ehl-i İslâm olan sunûf-ı emvâlden mâ‘adâ yüz altmış tâc-ı mücevher ve bir dirhemi kantara tarh olunur birkaç sandûk kibrît-i ahmer ta‘bîr olunan cevâhir-i iksîr-i mu‘teber ve zümürrüd-i Zübâbî ve la‘l-i Bedahşânî ile murassa‘ mâyide-i Süleymânî ve bir âyine-i gîtî-nümâ ve niçe tuhaf-ı girân-behâ mâl-i ganâyimden ifrâz olunup, [Ü1  - Ü3 ] Dergâh-ı Hılâfet'e, ya‘nî ‘Abdülmelîk'in Âsitânesi'ne irsâl olundu.”**
Tevârîh-i megaribede bu gazây-ı ‘azîmi ve igtinâm olunan emvâl-i bî-hisâbı tafsîl ederler. Sefîne levendâtından her bir levende on bin altûn nakdden mâ‘adâ niçe esîr ve niçe tuhaf taksîm olunduğunu yazmışlardır. Bu emvâl-i ‘azîme ‘Abdülmelîk bin Mervân'a vusûl buldukda, devleti kuvvet bulup, tahlîd-i âsâr ve tashîh-i sikke ve niçe ebniye-i ‘azîme bünyâdına şurû‘ etmişdir. Bu vak‘a-i ‘azîmeden sonra hukemânın revnakı münkesir ve serveti Karûniyye'leri müstetir olup, esrâr-ı hikmete müte‘allık umûrdan bir şey i‘lân ü izhâr olunduğu mesmû‘ değildir. Olanlar1597 dahi kıbâb-ı me‘âş-ı zâhirîde mestûr ve ziyy-i meşâyıh u dervîşânda yâhûd kıssîs ü ruhbân ve târik-i lezzât-ı cihân şeklinde ‘unvânı terk ü tecrîd ile ma‘rûf u mezkûr olmuşlardır. Biz yine sadede gelelim. Bu zikr etdiğimiz ganîmet-i ‘azîmeden sonra guzât-ı Müslimîn kuvvet-i tâmme ve fenn-i deryâda mehâret-i ‘âmme kesb edüp, beher sene Mısır'dan ve Tûnus'dan ve Ifrîkıyye'den donanma çıkarup, cezâyir ü sevâhilde kati çok memâlik-i Efrenc'e zafer bulup, fütûhât-ı celîle ile mugtenem oldular. Ba‘dehû Endelüs donanması iki yüz fırkateye değin çıkmışdır. Ve Ifrîkıyye donanması yüz elli sefîneye bâliğ oldu. İgtinâm ve fütûhâtları mufassalen kütüb-i tevârîhde mastûrdur. Ba‘dehû murûr-ı zemân ile rûy-i deryâda gâh küffâr donanması, gâh ehl-i İslâm donanması galib ve sevâhil ü cezâyir-i vilâyetlerin aglebiyyet tarîkıyle birbirinden sâlib olarak deryâda ceng ü cidâl eksik olmadı.
Devlet-i ‘aliyye-i ebed-peyvend-i ‘Osmâniyye'de ibtidây-ı hâlde dahi fenn-i deryâya çendân iştigâl ve tahsîl-i mümâreset1598 olunmamış idi. Bu Devlet-i ‘aliyye'de ibtidâ sefineler ile Gelibolu Halîci'nden Rumeli cânibine ‘ubûr ve gazây-ı mevfûr [Ü3 ] eden Şehzâde  Gâzî Süleymân Paşa'dır ki, Sultân Orhân Gâzî oğludur ve Gelibolu ve Bolayır ve Hayrabolu ve Tekfûrdağı ve İpsala fütûhâtı ol mîr-i gayûrun eser-i meşkûrudur. Ba‘dehû fâtih-i İstanbul Ebu'l-feth Sultân Mehmed Hân vaktine gelince fırkate ve ba‘zı muhtasar sefîneler ile sevâhile gazâ olunur idi. Kostantıniyye fethinde ziyâdece sefîneler tedârük olunup, Kara-deniz'e ve Ak-deniz'e doğru gazâya şurû‘ eylediler. Hâtta Fâtih-i merhûm, Gedik Ahmed Paşa'yı Serdâr1599 edüp, üç yüz pâre sefîne ile Kara-deniz'e irsâl eyledi. Varup Kefe Kal‘ası'n Frenk elinden ve “Menkûb” nâm kal‘ayı Nasârâ elinden alup feth eyledi. Vezîr-i müşârun ileyh bî-hadd ü gâye ganâyimden mâ‘adâ beylerinden birkaç müte‘ayyin nâmdâr kâfirleri esîr edüp, Dergâh-ı Ebû'l-feth'e irsâl eylemişdir. Bu vechile giderek donanma sefînelerinde ve askerinde vefret ü kesret peydâ oldu.
Sultân Bâyezîd Hân merhûm ‘asrında -ki sekiz yüz doksan iki sâl-i hicriyyesi^ idi-Endelüs ve Messina Adası dedikleri cezîre-i ‘azîme-i ma‘mûreye İspanya kâfirleri musallat olup, ol memâlike mâlik Âl-i Ahmer Pâdişâhı'ndan bir kasîde-i garrâ gelüp, İspanya istîlâsından şikâyet ve Endelüs iklîmini tesallut-ı küffârdan tahlîs recâsına istimdâd ü isti‘ânet etmeleriyle, birkaç sefîne asker ile Kemâl Re‘îs imdâdlarına gönderilmiş idi. Bu esnâda muhârebe-i bahriyye Rumeli semtine düşüp, Mora hudûdu vilâyetleri ve Arnavudluk sevâhili feth olunmuş idi. Dokuz yüz târihinde^ Sultân1600 Selîm Hân hazretleri Tersâne ta‘mîrine şurû‘ edüp, Fâtih-i merhûm vaktinde olan gözlerden ziyâde gözler ve mahzenler yapdırdı. Ve niyyetleri ‘azîm donanma tedârük edüp, Ak-deniz'de olan [Ü3 ] cezâyir1601 ve sevâhil-i memleketlerin bi-temâmihâ eyâdî-yi küffârdan istihlâs etmek idi.  Hattâ İdrîs-i Bitlisî* ve ba‘zı mahremleriyle sohbet-i hâss esnâsında: “Sebte Boğazı'na varınca Ak-deniz dedikleri bir halîcde bu kadar milel-i muhtelife cem‘ olup, temâmen bir halîc, Devlet-i İslâmiyye hükmünde olmamak lâyık mıdır? Bu husûsa bezl fi'l-vüs‘ etmamek şân-ı Saltanat'a şeyn verecek kusûr-ı himmetdendir. Hakk Te‘âlâ ecelden emân verirse bu maksûda kifâyet edecek mertebe donanma tedârük edüp, Ak-deniz'de olan memâliki zîr-i kabza-i teshîre almadıkça râhat u ârâmı harâm etmeğe ‘ahd olsun” derler imiş. Ve tersâne binâsını tevfîr ü teksîr etmeğe bu ‘azîmet-i kahremâniyye ile şurû‘ buyurmuşlar idi. Lâkin Devlet-i Çerâkise-i Mısrıyye -ki Haremeynü'ş-şerîfeyn hıdmeti şerefiyle ‘uyûn-i nâsda mu‘teber ve Mısr-ı Kahire taht-gâh-ı Hılâfet olmak haysiyyeti ile tavâyif-i mezbûre ol şeref-i müste‘âr ile celîlü'l-kadr ederler- Devlet-i ‘aliyye-i ‘Osmâniyye ile beynlerinde vahşet ve ba‘zı esbâb-ı hâdise ile aralarında bürûdet peydâ olmuşidi. Eğerçi Tûnus Meliği Sultân ‘Osmân Hafsa tevassutu ile yine dostluk tevkîd olunup, tarefeynden mürâselât ve elçiler tevârüd ederdi. Lâkin muktezây-ı gayret olan hamiyyet-i devlet te‘ayyün ve istiklâlde şeriket kabûl etmediğinden gayri, tâyife-i Çerâkise gâh eşkıyây-ı ‘Urbân'a ve gâh Kızılbaş-ı bed-me‘âşa hafî mu‘âvenetden hâlî olmadıklariyçün, ibtidâ mülk-i Mısır'ı feth etmek ehemm ve sevâhil-i ‘Arabistân bu tarîk ile kabza-i teshîre alınmak cümleden elzem olmağın, bi'l-iktizâ ibtidâ ol maslahat-ı mühimmeye bezl-i himmet buyurdular. Ol mesâlih-i lâzime dil-hâh üzere müyesser ve diyâr-ı Mısır ve Şâm bi-temâmihâ kabza-i itâ‘ate girmek mukadder olup, Dâru's-saltanati’l-‘aliyye'ye teşrîf buyurduklarında, melhûzları olan vech üzere rûy-i deryâya [Ü3 ] donanma ihrâcı tedârükünde iken İstanbul'a teşriflerinin ikinci senesi^  ‘âlem-i ‘ukbâya irtihâl eylediler.
Sultân Süleymân Hân hazretleri cülûs buyurduklarında, tersâne umûruna yine hüsn-i nazar ve bezl-i himmet buyurup, donanma ihrâcında ihtimâm-ı tâmdan hâlî olmadılar. Hattâ ebnây-ı Rum'dan Oruc Bey nâm gazî darb-ı şemşîr ile Cezâyir-i Garb Vilâyeti'n teshîr edüp merhûm oldukda, karındaşı Hayreddîn Bey câ-nişîn oldukdan sonra, dokuz yüz kırkda Tûnus üzerine varup, Tûnus'u Sultân Hasan Hafsa yedinden intizâ‘ eyledi. Hasan Hafsa, İspanya Kıralı'ndan istimdâd edüp, vâfir sefîneler ile gelüp, Tûnus'u Hayreddîn Bey yedinden intizâ‘ eyledikde, Hayreddîn Bey, sâye-i Devlet-i Süleymâniyye'ye ilticâ ile kâm-revâ olmağı a‘dâdan ahz-i sâra vesîle mülâhaza etmeğin, on sekiz kadırga ile İstanbul'a gelüp, ‘atebe-i ‘aliyye-i Şehriyârî'ye rûy-mâl eyledi. Geldiği gibi Pâdişâh-ı ‘âlem-penâh hazretleri tarafından nazar-ı iltifâta mazhar ve Deryâ Kapudanlığı Rütbesi'yle mu‘azzez ü muvakkar buyuruldu. Bu vakte gelince Kapudanlık, Paşalık ‘unvânına makrûn olmayup, gâh “Re’îs”, gâh “Kapudan” derler idi. İbtidâ Hayreddîn Paşa'ya —Kapudan Paşa” ‘unvânı ıtlâk olunup, Kapudanlığ'a Cezâyir Beylerbeyiliği Pâyesi verildi. Ba‘dehû Piyâle Paşa dahi Cezâyir Pâyesi'yle Kapudan oldu. Esfâr-ı ‘azîme oldukça vüzerâdan biri donanma üzerine Serdâr olup, deryâ kapudanları anın emriyle me’mûr olmak kanûn idi. Kapudanlık, Vezâret'le tevcîh olunmak, sonralarda zuhûr etmişdir. Ve Kapudan Paşa, Vezâret Pâyesi'nde iken tekrâr bir âhar Vezîr'i donanmaya Serdâr etmek sû‘-i tedbîrdir. Defâ‘atle zarar-ı ‘azîmi müşâhede olunmuşdur.
Ve bu Devlet-i ‘aliyye evâyilinde donanma gemileri ekseri fırkate ve kalyete ve çekdirme makülesi hafîfü'l-me’ûne [Ü3 ] sefîneler idi. Ve adaların ekseri mebâdî-yi ahvâlde  bu maküle sefîneler ile feth olunmuşdur. Burtun ve kalyon ve mavna makülesi ‘azîmü'l-cüsse ve vâsi‘ gemiler küffâra mahsûs idi. Ehlini peydâ ve i‘mâle tekayyüd olunmamağla, kalyonculuk Devlet-i ‘aliyye Tersânesi'nde çendân şöhret bulmamış idi. Sultân Murad Hân-ı1602 Râbi‘ ‘asrından sonra ceste ceste burtun ve kalyon yapılup, donanma ile Akdeniz'e çıkarır oldular. Sultân İbrâhîm Hân hazretleri ‘asrında dahi kalyonlar yapıldı. Lâkin ahvâline henûz ıttılâ‘-ı tâmm tahsîl olunmamış ma‘nâ olmağın, nizâm-ı ahvâline ve levendâtı intizâmına kemâ-yenbagî sûret verilmediğinden, gereği gibi bir hıdmete yaramak vücûda gelmedi. Ve Devlet-i ‘aliyye Tersânesi'nde ‘an-asl isti‘mâl olunan sefinelere mugayir ve tertîbleri başka Ocak olmağa muhtâc olmadığından, kapudan paşalar ve ümerây-ı deryâ ve sâyir tersâne ricâli ber-muktezây-ı hased kalyoncuları istiskal edüp: —Bunlar hâdis tâyifedir. Eğer tertîbleri muntazam ve ahvâlleri kemâ-yenbagı müretteb ve mülte’em olursa, rûy-ı deryâda işe yarayup, nâmdâr olmağla, ümerâ ve tersâne ricâline tefevvuk1603 ederler. Ve kâr-güzârlığla manzûr-ı Şehriyârî olup, tekaddüm ü imtiyâza ruhsat bularak Cezâyir ocağları gibi başka gürûh-ı müstakıll olurlar” deyü kalyon umûrunda tehâvün ü tekâsülden hâlî olmadıkları cihetle, işe yarayacak bir siyâk-ı muntazama muvaffak olmamışlar idi. Sonra merhûm u magfûr Sultân Mehmed Hân bin Sultân İbrâhîm Hân ‘asrının evâsıtında kalyonlar inşâsına ihtimâm olunup, ol fende mehâretleri olan üstâdlar peydâ kılındı. Ve levendât umûruna dahi nizâm verilüp, kapudanlara ‘alâ-hasebi'l-isti‘dâd merâtib ve sâlyâneler ve levendlerine kezâlik mevâcib ve zahîre mu‘ayyen olmağla, Cezâyir-i Garb ocağlarından [Ü3 ] ve etrâfdan kâr-güzâr  ve levendât gelüp, kalyonlar ahvâli gereği gibi nizâm bulup, rûy-i deryâda niçe gazâlara muvaffak oldular. Hattâ sonralarda Mozemorta*, Kalyon Kapudanı olmuş idi.
Sakız Cezîresi, Venedik küffân yedine giriftâr oldukdan sonra, Sadrıa‘zam olan ‘Amuca Hüseyin Paşa, Kapudan nasb olunup, taraf-ı Şehriyârî'den Sakız istihlâsına me’mûr olmuşidi. Ol seferde bi-‘avnillâhi Te‘âlâ kemâ-yenbagı iş görülüp, Sakız Cezîresi istihlâs ve Venedik donanmasından gereği gibi ahz-i sâr olundu. Ve bu husûslarda gereği gibi hıdmet vücûda gelmeğe sebeb, kalyonlar ve kalyon levendâtı olduğunda iştibâh yokdur. Ba‘dehû yevmen-fe-yevmen kalyonlar1604 umûrunda mümâreset ve hükkâm ve levendât ve sınâ‘atde ehliyyet ü ma‘rifet olup1605, hattâ1606 Sultân Ahmed ve Sultân Mahmûd subbet ‘aleyhimıâ sicâlu'r-rahmeti’l-Vedûd* hazerâtı vakitlerinde donanma ahvâli muntazam olmağa başlayup, Mora fethinde ve Tuna cenglerinde mehâret ile fütûhâta mazhariyyetleri ma‘lûmdur. Seksan dört târîhinde^ Kapudan Paşa bulunan Hüsâmeddîn Paşa'nın sû‘-i tedbîriyle donanmaya âfet resîde olup, donanma tedârükü sûret-i imtinâ‘da görülmüş iken, Hudâvendigâr-ı esbak ‘aleyhi rahmetü'l-Hakk** himmet-i Mülûkâne'lerin sarf ile yine sefer icinde donanma tedârük edüp, Ak-deniz ve Kara-deniz semtlerini muhâfaza ve mahsûr olan Limni Cezîresi'ni istihlâsa ‘illet olmuşlar idi. Sultân Hamîd zemânında dahi Cezâyirli Hasan Paşa'nın ikdâm ü gayreti ile eğerçi vâfir kalyonlar yapılmışidi. Ancak âhar kimsenin nâmdâr olmasını çekemeyüp, hod-bînlik ile ümerâ‘-i deryânın sevretini şikest ve Devlet-i ‘aliyye korsanlarının kadr ü şânlarını pest eyleyerek, deryâ gazâsından memnû‘ olmalarına ve Malta küffârının Ak-deniz'de [Ü3 ] beher sene birkaç gemi almalarına sebeb olmuşidi. Nevbet-i Hılâfet-i îslâmiyye ve idâre-i  Saltanat-ı ‘aliyye Kahremânü'l-mâ‘i ve't-tîn, Mâlik-i bihâr ve aktâr-ı arazîn, Yenbû‘-ı enhâr-ı şevket, ‘aynü'l-hayât, cûy-bâr-ı devlet olan Sultân Selîm Hân-ı Sâlis bin Sultân Mustafa Hân efendimiz hazretlerine tefvîz olunduğu günden bu âna gelince, tersâne umûruna himmet-i Mülûkâne'lerin sarf buyurup, teksîr-i sefâyin ve tevfîr-i levendât ve tanzîm-i revâtib ve istîfây-ı ta‘yînât buyurup, zemân-ı Saltanat'larında bi-fazlillâhi Te‘âlâ vücûd-pezîr olan donanma ve donanmaya müteferri‘ olan intizâm-ı levendât ve mühimmât-ı Pâdişâhân selefin birine nasîb olmayup, üc beş gün zarfında havl ve kuvvet-i Bâri'yle mersây-ı tersâneden küllî donanma ihrâcına isti‘dâd hâsıl edüp, el-hâletü hâzihî nizâm-ı umûr-ı tersâne sebebi ile Korfa ve ‘Akkâ ve îskenderiyye taraflarına başka başka donanmalar tertîb buyurduklarından fazla, bu esnâlarda mükemmel donanma ile Kapudan Paşa hazretlerini dahi ihrâc ve bu kudret ancak te‘yîd-i İlâhî ve imdâd-ı Semâvî ile vücûda gelüp, vüs‘-i beşer idâresinden1607 ‘âciz olacağı ve bu esbâb ile tersâne umûruna sarf eyledikleri hazâyin ve emvâlin müfredâtı ve himmet-i Mülûkâne'lerin müteferri‘âtı hisâb ü tafsîl olunsa, bir kitâb olacağı bî-irtiyâb olmağla, deryâdan katre ve nücûmdan nesre ile iktifâ ve dû‘ây-ı bekây-ı ‘ömr ü şevketleriyle işbu makale hatm olunmak evlâ görüldü.
