‘Azl-i Şeyhülislâm ‘Âşir Mustafa Efendi ve nasb-ı ‘Ömer Hulûsî Efendi
Müşârun ileyh yirmi üç mâh kadar Şeyhülislâm ve Müfti'l-enâm olup, etrâfında bulunan nakd-gîrân-ı enâm müşârun ileyhi mevzû‘-ı bahs-i hâss u ‘âmm ve üftâde-i çâr-tâk-ı teveccüh-i Husrev-i Dârâ-gulâm eylediklerine binâ‘en, işbu Saferü'l-hayrın on sekizinci Pençşenbih günü mesned-i Fetvâ'dan tenzil olunup, sâbıka Rumeli Kadı‘askeri ‘Ömer Hulûsî Efendi hazretleri nezâhet ü ‘iffet ve kemâl-i ‘ilm ü fazîlet ile bâliğ-i nisâb-ı hüsn-i şöhret olduğundan fazla, rûz u şeb tâ‘at-ı Hâlık-ı bî-enbâzı nükave-i şugl ü ‘amel ve müzahrafât-ı kevniyyeden kat‘-ı peyvend-i emel edüp, dâmen-i ‘ismeti bertîl ü rişâdan pâk ve tûde-i zer ü sîm nazar-ı ‘ibretinde kemter-ez-hâk olduğuna binâ‘en, hakkında ân-be-ân hüsn-i zann-i Mülûkâne mukarrer ve der-heme sâ‘at bâre-i [Ü4 ] fâzılânesinde tulû‘-ı tebâşîr-i ikbâl muntazır olmuşidi. Lâ-cerem yevm-i mezkûrda Beşiktâş Serâyı'na da‘vet ve huzûr-ı hümâyûnda hil‘at-i beyzây-ı Fetvâ ile memnûn-ı nevâziş1721 ü rağbet kılınup, mekalîd-i umûr-ı ‘ilmiyye müfevvaz-ı dest-i kifâyeti ve ezimme-i hatb-ı cesîm-i şerî‘at müsellem-i enâmil-i emâneti kılındı.
