Fevt-i Mîr Hamdullah ez-kudât-ı İstanbul
Mîr-i mûmâ ileyh ‘illet-i insıbâb ile birkaç gün rencûr u derd-nâk ve tertîb olunan edviye vü mu‘âlecât nefsini ‘adem-i imsâk ile pençe-i ecel girîbân-ı hayâtını çâk ve hâb-gâhını zîr-i hâk eyledi.
Mûmâ ileyh Mısır'da vefât eden Vezîr Ebûbekir Paşa'nın oğlu olup, tarîkı üzere Üsküdâr ve Edirne ve Medîne-i münevvere ve İstanbul Kadısı olmuşidi. Zemân-ı tufûliyyetinden1872 evân-ı kuhûletine dek zihnini tecribe içün aralık aralık mukaddimât-ı ‘ulûm tahsîline mübâşeret ve tab‘-ı ‘akım sebebi ile fehm ü idrâk menzilesine vusûl bulmayacağını cezm ve bîhûde zahmet çekmekden ferâgat edüp, dünyâya meyl ü rükûn hasebiyle çâh-ı hubb-i câha üftâde ve erre-i ‘ömr-i nâzenîn ve sûhân-ı râhat-ı mugaffilîn olan tarîk defterini taklîb ile şâhid-i dîvâr-ı hulyâya dil-dâde olmuşidi. ‘Âkıbet bu hılâlde nâ-kâm u mahrûm, reh-peymây-ı berzah-ı1873 yevm-i ma‘lûm oldu; “Men leyse fî bekâ’ihî menfa‘aten türcâ, fe-lâ be’se * lehû izâ hevâ”
