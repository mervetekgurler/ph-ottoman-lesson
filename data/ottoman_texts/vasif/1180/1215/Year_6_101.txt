Hareket-i Donanma-yi hümâyûn
Bundan akdem Kapudan Paşa hazretleri Ordu-yi hümâyûn'a varup, [Ü4 ]
Sadrıa‘zam hazretleriyle mülâkât ve istihlâs-ı Mısır'a dâyir1874 miyânelerinde sebk-ı müzâkerât edüp, re‘y1875 olunan hareket-i bahriyye vü berriyyenin icrâsı düşvâr olduğundan, deryâda ve Mısır etrâfında Donanma-yi hümâyûn ile bir müddet geşt ü güzâr [Ü3 ] etdiyse dahi,

◊ 1 Muharrem 1216 = 14 Mayıs 1801 Perşembe.
hevâların fuhûleti ve telâtum-ı deryânın şiddeti sebebi ile fîmâ-ba‘d o cevânibde seyr ü hareket müstelzim-i hüdûs-i âfet olduğundan, Donanma-yi hümâyûn'u Âsitâne-i sa‘âdet'e îsâl ve mersây-ı tersâneye idhâl etmişidi. Bir mâh murûrundan sonra îngilizlü ber-mûceb-i ittifâk, istihlâs-ı Mısır'a şedd-i nitâk edüp, mükemmel donanmaları Devlet-i ‘aliyye sularına mütekarib olduğu ahbârı istirâk olunduğundan gayri, Devlet-i ‘aliyye ile tehaffuzî ve tecâvüzî ittifâklarını beyân ü ifâde ve bir ân akdem Kapudan Paşa hazretlerinin vusûlü içün Der-‘aliyye'ye takrîr firistâde eylediklerine binâ’en, sagır sefâyinden mâ‘adâ on sekiz kıt‘a sefînenin levâzımına nazar ve leyl ü nehâr tertîb ü techîzine sa‘y-i evfer kılındığından başka, Levend Çiftliği Bostâniyân'ından ve Kılâ‘-ı tis‘[a] yamakanından ve Üsküdâr'da müceddeden te‘allüm-i harb eden askerden üç bin kadar mu‘allem asker ve müşârun ileyhin kendü bedeninden tahrîr eylediği üç bin beş yüz nefer piyâde ve Topçu Ocağı'ndan bir orta ve ‘Arabacı Ocağı'ndan yarım orta sefâyine idrâc ve Depedelenli1876 Vezîr ‘Ali Paşa ma‘rifetiyle tahrîr ü ihrâc olunan iki bin Arnabud askeri dahi tahsîs olunan sevâhilin birine lede'l-vusûl anlar dahi sefâyine teşhîn olunmak tasmîm olunup, ancak on sekiz kıt‘a sefâyinin müddet-i yesîrede techîzi müte‘azzir olup, tîz elden tanzîmi mümkin olan [Ü4 ] sefâyin ile Vezîr-i müşârun ileyh hazretlerinin hareketi ve sefâyin-i bâkıyyenin refte refte verâdan ‘azîmeti savâb-dîd-i erbâb-ı elbâb olup, binâ‘en-‘alâ-zâlik işbu Şevvâlü'l-mükerremin on birinci yevmi Sebt' müşârun ileyh hazretleri levâzımı tekmîl olunmuş sefâyine me‘mûr-ı ma‘iyyeti olan asâkir ile râkib ve on dördüncü [Ü3 ] Pençşenbih günü Ak-deniz'e doğru sevk-ı merâkib edüp, Sadrıa‘zam hazretleriyle muhâbere ve her husûsu müşâvere ile muktezây-ı hâl icrâsına mübâdere eylemesi ve îngiliz donanmasıyla şart-ı ittifâka ri‘âyet ve istihlâs-ı Mısır'a ikdâm ü himmet etmek vesâyâsı gûş-i hûşuna mengûş kılındı*.
