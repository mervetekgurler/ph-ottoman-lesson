Vukü‘-ı ‘azl ü nasb der-Ordu-yi hümâyûn
Sadrıa‘zam Kethudâsı ‘Osmân Efendi bir müddetden berü hasta ve ‘Âsitâne-i sa‘âdet'e rucû‘ ümniyyesiyle dest-i niyâzı dâmen-i Sadru's-sudûr'a âvîhte vü beste1877 eylediği, bundan akdem Rikâb-ı kâm-yâb-ı hazret-i Cihân-dârî'ye ‘arz u istîzân ve müsâ‘ade-i seniyye nümâyân olduğu hâlde Kethudâlık tevcîhinin suver-i hasenesi, taraf-ı Âsafâne'den beyân buyurulmuş idi. Efendi-yi mûmâ ileyh o havâlîde bi'l-vücûh mübtelây-ı zahmet ü endûh ve bu sebeble sezâ-vâr-ı şefekat-i Şehriyâr-ı îskender-şükûh olduğundan, ‘avd ü insırâfına irâde-i hazret-i Cihân-dârî cârî ve Kethudâlık tevcîhi husûsunda dahi vech-i vecîh ü savâb ne ise taraf-ı Sadrıa‘zamî'ye tahrîr ü işâret1878 olunmuşidi. îrâde-i kerâmet-ifâde-i Mülûkâne tebeyyün ve ‘Osmân Efendi'nin me‘zûniyyeti te‘ayyün eyledikde, bi'l-fi‘l Defterdâr bulunan Sa‘dullah Efendi'yi Kethudâlık hıdmet-i celîlesiyle mümtâz ve Mektûbçuları Mehmed Recâ‘î Efendi'yi Defterdârlık câh-ı refî‘iyle kâmet-efrâz-ı tebahtur u ihtizâz buyurup, [Ü4 ] Mektûbçuluk hıdmetine Baş-halîfe olan ‘Abdülhamîd Efendi'yi ta‘yîn ve Baş-halîfelik ile Divrikli-zâde Tahsîn Efendi'nin ‘unvân-ı nüsha-i emelini tezyîn eylediler.
