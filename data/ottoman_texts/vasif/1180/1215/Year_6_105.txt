Zikr-i mübâdele-i üserâ
Fransızlar seferi takrîbi ile vukû‘ bulan muhârebelerde ve bidâyet-i seferde cânibeyn memâlikinde bulunup, ahz u tevkif olunan kimesnelerin mübâdelesi mizâc-ı tarafeyne evfak olduğunu Devlet-i ‘aliyye müttefikleri idrâk ile devleti tergıb ü igrâ ve cihet-i mesârıf ve külfet-i muhâfaza ve bâ-husûs üserây-ı îslâmiyye'nin istihlâslarında olan fâyide fikr ü mülâhaza olunup, sûret-i rızâ, mir‘ât-ı vukû‘da hüveydâ olmuşidi. Binâ’en-‘alâ-zâlik devlet müttefiklerinin defe‘âtle bu bâbda istimzâcı kazıyye-i mübâdeleyi intâc eyleyüp, Yedi-kulle'de ve Tersâne zindânında ve Galata'da bir hânede ve sâyir mahalde mahbûs olan üserânın ıtlâkları ta‘mîm ve mukaddemâ esîrlerin umûrunu îspanya Maslahat-güzârı ru’yet eyler iken, bi'l-iktizâ memleketine i‘âde olunmuş bulunup, umûr-ı mezbûreyi Danimarka Maslahat-güzârı Epsi der-‘uhde etmiş olduğundan, üserây-ı mesfûre ana îdâ‘ u teslîm olunup, tedrîcî teslîm ü tesellüm mâddesi tanzîm ve Devlet-i ‘aliyye'nin ehl-i îslâm ve re‘âyâdan Mısır'da ve Fransa'da [Ü4 ] olan kâffe-i üserâsının dahi sebîlleri tahliye olunmak üzere Epsi tarafından Paris'e terkim olunmak tasmîm olundu. Devlet-i ‘aliyye üserâsı min-ciheti'l-‘aded kesîr ve Françe esîrleri kıyâsen kalîl ü nezîr ise dahi, Françe esîrlerinin ekseri zu‘mlarınca rütbelülerinden olup, bu takdîrde fikâkda mefhûm-ı tekabül ve ma‘nây-ı tebâdül iltizâm olunmayarak, [Ü3 ] mevcûd-ı tarafeyn ne ise bilâ-istisnâ ıtlâk olunmak1881 husûsu sevâmi‘-i müttefikayna ilka olundu.
