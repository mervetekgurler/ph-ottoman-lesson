Tard-ı eşkıyâ ez-Plevne
Kasaba-i mezkûrede bir müddetden berü ikamet ve etrâf u eknâfını pâ-zede-i hasâret eden eşkıyânın tedmîri ve kasaba-i mezkûrenin zabt u teshîri, matlûb-ı hazret-i Cihân-dârî olduğu Silistre Vâlîsi Vezîr Mûsâ Paşa'ya müte‘addid fermân-ı celîlü'ş-şân ile ifâde vü beyân olunmuşidi. Eşkıyânın mahall-be-mahall savlet-i asâkir-i devletden hezîmeti müşârun ileyhin dahi bâ‘is-i feverân-ı tenevvür-i hamiyyeti olup, der-‘akab asâkir-i vâfire techîz ü tertîb ve Silahdârı'nı Başbûğ nasb ve Plevne'ye tesrîb etmişidi. İşbu Şevvâlü'l-mükerremin yirmi dördüncü günü^ asker-i mansûr Plevne'yi mahsûr [Ü4 ] edüp, zümre-i bugat birkaç sâ‘at izhâr-ı sebât ve gayret-i câhiliyye iktizâsıyla ihtiyâr-ı memât edüp, encâm-ı kâr kasabada ‘adem-i istikrâr ile melâz ittihâz eyledikleri Vidin tarafına firâr ve verâlarından ta‘yîn-i asker-i cerrâr kılınup, bir mikdârı küşte ve bir mikdârı dest-i beste ve ecel-i nâ-resîdeleri tîğ-i siyâsetden reste olup, bu vechile kasaba-i mezkûre dahi tahlîs ve muhâfazasına beş-altı yüz kadar asker tahsîs olunup, bundan [Ü3 ] sonra Lom ve Rahova istihlâsına asker tesyîr eyleyeceğini Vezîr-i müşârun ileyh tahrîr edüp, “Cevletü'l-bâtıli sâ‘a”1884 mefhûmuna mâ-sadak olan erbâb-ı şûr u nizâ‘a fazl-ı Îzed-i ecell ile mahall-be-mahall izâka-i zehrâbe-i ecel ve irâka-i dem-i fâsid-i sû‘-i ‘amel hâletleri gelüp görülüp, inşâ‘allâhü Te‘âlâ bundan böyle pîrâmen-i gülistân-i mülk-i Hâkanî'de giyâh-ı hod-reste gibi nâbit olan ehl-i zeyg u dalâl direvîde-i mincel-i satvet-i Şehriyâr-ı bedî‘ü'l-fi‘âl olup, re‘âyâ ve zîr-i destân, âsûde-nîşîn-i sâye-bân-ı râhat u itmi‘nân ve ebnây-ı sebîl ve sûdâ-gerân, emniyyet-i turuk ile sâlimen ve ganimen âyende vü revende olacağları cezm-kerde-i erbâb-ı ferâset ü îkandır.

◊ 24 Şevvâl 1215 = 10 Mart 1801 Salı. *
oi^ jl un = Batılın parlaması bir anlıktır [sonradan yok olur gider] anlamına gelen bu cümle, —i- J?^1 aj^
