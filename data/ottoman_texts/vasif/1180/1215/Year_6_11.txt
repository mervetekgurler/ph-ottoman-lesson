Nefy-i Şeyhulislâm-ı sâbık ve veledeş be-Burusa [Ü3 ] ve ihsân-ı arpalık be-Velî Efendi-zâde ve hatt-ı rütbe-i mahdûm-ı müşârun ileyh
Sadr-ı refî‘ü'l-kadr-ı Meşîhat'den mütehâfit olan zevât-ı kirâmın birer mahalle me‘mûriyyetleri ekser evkatde ‘âdet olduğundan, Şeyhulislâm-ı sâbıkın dahi bir müddet mahall-i âharda ikameti havâlî-kerd-i zamîr-i Pâdişâhî olup, mahdûmu Hafîd Efendi hakkında dahi tama‘a dâyir güft-gû-yı nâs mütekessir ve bâ-husûs Anadolu Pâyesi'ne irtikası ricâl-i tarîkını mütekeddir etmekle, işbu Saferü'l-hayrın yirminci günü^ pederi refâkatiyle Burusa'ya tagrîb ve İstanbul Pâyesi'nde tekaddüm eylediği sekiz nefer eskileri Anadolu Sadâreti'ni ihrâz eylemedikce, Rütbe-i Sadâret'ine i‘tibâr olunmamak sûretiyle te‘dîb olunup,

◊ 1-10 Safer 1215 = 24 Haziran-3 Temmuz 1800.

◊ ◊ 18 Safer 1215 = 11 Temmuz 1800 Cuma. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
mukaddemâ ber-vech-i vedî‘a Şeyhulislâm-ı sâbıkda tevkif olunan Tırnova arpalığı müşârun ileyhe ibka ve mutasarrıf olduğu arpalıklardan Güzel-hisâr fekk olunup, Velî Efendi-zâde'ye i‘tâ olundu.
