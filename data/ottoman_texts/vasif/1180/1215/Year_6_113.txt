Firistâden-i teşrîfât be-vüzerây-ı ‘izâm
Rumeli Vâlîsi Vezîr ‘Osmân Paşa'nın bi'n-nefs Sofya'dan hareket ile bu def‘a Berkofça'ya1890 zafer-yâb ve Silistre Vâlîsi bâlâda zikr olunduğu üzere Plevne'yi zabt ile hasma sebeb-i telâş u ıztırâb olup, Belgrad Muhâfızı dahi Fethülislâm teshîrinde küllî i‘ânet ü imdâd ile gürûh-ı eşkıyâyı izâha vü ib‘âd eylediği, mûcib-i inbisât-ı tab‘-ı Şehriyâr-ı vâlâ-nijâd olduğuna binâ‘en, Rumeli Vâlîsi [Ü4 ] bir sevb-i semmûr ve bir kıt‘a hançer-i mücevher ile dest-nevâzende-i ibcâl ve Silistre Vâlîsi ve Belgrad Muhâfızı birer sevb bol yenlü semmûr ile pâ-nihâde-i hayyiz-i ikbâl ve tahsîn-i hıdmet zımnında müşârun ileyhime [Ü3 ] başka başka emr-i ‘azîzü'l-menâl irsal olundu.
