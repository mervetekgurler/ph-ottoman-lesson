Me‘mûriyyet-i Ser-bostâniyân-ı [Ü3 ] sâbık-ı Edirne ve Neş‘et Efendi ve hulâsa-i ahvâl-i dağlıyân
Ânifen zikr olunduğu vechile dağluların istîmânlarına i‘tibâr olunmayup, istîsâllerine irâde-i seniyye te‘alluk etmişidi. Ancak Vezîr Tayyâr Paşa ihtimâlât-ı ‘akliyye serdiyle muhârebeden cerr-i zeyl ve mezbûrların ‘afvı tarafına meyl edüp, birkaç def‘a o gürûh-ı mekrûh ile muhâberesi dahi1891 vâki‘ ve gereği gibi itmi‘nân tahsîliyle1892 el-hâletü hâzihî Edirne kurbünde müctema‘ olmuşlar idi. Anadolu tarafına murûr ve me‘mûr olacağları hıdemâtda terk-i tehâvün ü kusûr etmeleri1893 şartıyla cerâyim-i sâbıkalarından igmâz olunacağı müşârun ileyh tarafına îmâ ve merkumlar ile tekrâr muhâbere eyleyüp, Anadolu taraflarına murûr irâdesinden istihrâc-ı ma‘nây-ı belvâ ve bu mülâbese ile havf u haşyet izhâr eylediklerini inhâ ve kesb-i emniyyet içün fırka fırka mahallerine varup, evlâd ü ‘iyâllerini îtân ü îvâdan sonra ta‘yîn olunacağları mahallere ‘azîmet etmek üzere tekrâr müteşebbis-i dâmen-i recâ olduklarını müşârun ileyh iş‘âr eyledi. Dağluların ‘ahd ü peymânları nakş-ber-âb ve meslekleri dâyimâ televvün ü inkılâb olduğu her ne kadar mücerreb-i uli'l-elbâb ise dahi müşârun ileyh ber-vech-i istiklâl bu mâddeye me’mûr olup, nüfûzunu vikaye enseb ve tahrîri üzere bir müddetden sonra ma‘iyyeti ile bir mahalle me‘mûriyyetleri1894 müstasveb görülüp, terk-i tecâdül ve recâsına temâyül olunmuşidi. Ancak Gümülcine A‘yânı Tokadcıklı-oğlu, dağluların [Ü4 ] mahall ü me‘vâlarına el-yevm müte‘arrız bulunup, nehc-i mezkûr üzere dağluların o taraflara ‘azîmet ü ikametlerinden izhâr-ı vahşet ve tezkîr-i mâ-cerâ ile

◊ 25 Zilka‘de 1215 = 9 Nisan 1801 Perşembe. ahadühümâ âhara feth-i hadeka-i husûmet eyleyeceği, “Mâlâ-yahtâcü ilâ delîl”* kabîlinden olmağla, merkumun dahi halecân-ı kalbi [Ü3 ] izâle olunmak mecârî-yi maslahatdan olup, binâ‘en-‘alâ-zâlik Devlet-i ‘aliyye'nin irâdesi fukaranın râhatı ve her şahsın tahsîl-i cihet-i emniyyeti olup, fi'l-hakîka dağlular mahallerine varup, icrây-ı agrâzdan müstenkif ve itmi’nân kesbinden sonra mukayyed asker gibi ta‘yîn olunacağları mahalle munsarıf olurlar ise fe-bihâ, olmazlar ise muktezây-ı hâl ne maslahatı îcâb eylediyse haklarında icrâ olunacağı merkum tarafına tahrîr ve Tayyâr Paşa'ya dahi merkumun tahsîl-i esbâb-ı emniyyeti tezkîr olunup, irâde-i Saltanat-ı seniyye'yi şifâhen ifâde içün sâbıka Edirne Bostancı-başısı Ahmed Ağa ve hâcegândan sâbıka Piyâde Mukabelecisi Neş‘et Efendi dahi isrâ olunmuşidi. Mûmâ ileyhimâ Edirne'ye ‘azîmet ve ba‘dehû Tokadcıklı-oğlu'na ifâde-i keyfiyyet eylediklerinde, gürûh-ı mezbûrun ‘ahde vefâ eyleyecekleri ihtimâlden ba‘îd ise dahi, iktizây-ı hâl ile mahallerine iskânları hiç olmadıysa teferruklarına ‘illet ve bir müddet fukarânın râhatına âlet olacağını tasdîk edüp, lâkin serân-ı tugatdan ‘Îsâ-oğlu eşiddâ‘-i ehl-i fesâddan olup, sâkin olacağı mahalde edebiyle ‘adem-i ikamet1895 ve ednâ behâne ile cem‘-i haşerât edüp, me‘lûf olduğu kâr-ı nâ-hemvâra mübâderet eyleceğini iş‘âr ve bâkîsinin iskânında mahzûr olmadığı tezkâr edüp, ‘Îsâ-oğlu'nun istîsnâsını eşkıyâ başka ma‘nâya haml ile müceddeden ref‘-i livây-ı ‘isyân ve takım takım icrây-ı fesâd içün birer mahalle müteferrik ü perîşân oldukları ahbârı [Ü3 ] te‘âkub edüp, me‘mûrlar dahi ‘avdet eylediklerinde kavm-i mezbûr her ne mahalde bulunurlar ise, kahr u istîsâlleriyçün Tokadcıklı-oğlu ve sâyir me‘mûrîne hıtâben mü‘ekked ü müşedded evâmir-i ‘aliyye ısdâr olundu.
