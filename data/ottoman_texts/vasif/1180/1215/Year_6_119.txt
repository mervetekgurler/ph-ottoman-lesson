‘Azl-i Ser-bostâniyân-ı Edirne
Birkaç mâh mukaddem Edirne Bostancı-başısı nasb olunan Akbaş Hüseyin Ağa1896, ‘uhdesine muhavvel olan husûslarda sa‘y ü ihtimâm etdiyse dahi, ber-vefk-ı dil-hâh-ı devlet bir maslahat-ı nâfi‘aya zafer bulmayup, bekasında fâyide olmadığı dahi müşâhede olunduğundan, ‘azli karâr-dâde olmuşidi. Birkaç sene mukaddem Edirne Bostancı-başısı olan Serbest-zâde Kapucu-başı Mehmed Ağa'nın cem‘-i asker husûsunda kudreti ve o havâlî keyfiyyetine vukuf u ma‘rifeti olduğundan, işbu Zilhiccetü'ş-şerîfenin altıncı günü^ mükerreren Edirne Bostancı-başısı nasb ü ta‘yîn ve selefinin âhâd-i nâs gibi hayyiz ü rütbeden huluvvü revâ görülmeyüp, Kapucu-başılık ile ‘unvân-ı berât-ı ‘ubûdiyyeti tezyîn olundu.
