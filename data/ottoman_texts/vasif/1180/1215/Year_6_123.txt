Helâk-i İmperator-ı Rûsiyye ve hâk-bûsî-yi Elçi-yi û der-Dîvân-ı ‘âlî
Rûsiyye İmperatoru bu esnâda hâlik ve oğlu yerine mâlik olup, bu haberi mutazammın Der-i devlet-medâr'a olan ‘arîzasının takdîmini Âsitâne'de mukîm elçisine havâle eylediğine binâ‘en, elçi-yi mesfûr Bâb-ı ‘âlî'ye gelüp, İmperator'un nâmesini ve Baş-vekîl'in mektûbunu Kayim-makam Paşa hazretlerine resmen teslîm ve Devlet-i ‘aliyye ile mün‘akid olan râbıta-i ittifâkın istihkâmına devleti tarafından müceddeden me‘mûr olduğunu şifâhen ifâde vü tefhîm edüp, ittifâk tasdîk-nâmesi mübâdelesinde icrâ olunduğu vech üzere elçi-yi mersûma semmûr kürk iksâ ve müzeyyen esb [Ü4 ] i‘tâ olunup, [Ü3 ] ma‘iyyetinde olanlara dahi kâkum ve hila‘-i sâyire ilbâs olunduğundan gayri, taraf-ı müstecmi‘ü'ş-şeref-i Mülûkâne'den elçi-yi mersûma girân-behâ bir kıt‘a elmas yüzük bahş ve bu mu‘âmele teceddüd-i devletleri haberine mebnî olmayup, ittifâk mâddesinin istînâf ü te‘yîdi1900 içün olduğu Defter-i Teşrîfât'a kayd u nakş olunup, mâh-ı Zilhicce'nin yirmi ikinci Salı günü' tertîb olunan Dîvân-ı ‘âlî'de elçi-yi mezbûr hâk-i ‘atebe-i Mülûkâne'ye vaz‘-ı cebîn-i meskenet ve telebbüs-i hil‘at ile mahalline ric‘at eyledi.
