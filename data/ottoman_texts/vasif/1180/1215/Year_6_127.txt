‘Avdet-i Vezîr Tayyâr Paşa
Bundan akdem dağlı eşkıyâsına me‘mûriyyetle Edirne'de ikamet ve derece-i liyâkat ü istitâ‘ati kadr-i def‘-i şürûr-ı ehl-i gavâyet eden Vezîr Tayyâr Mahmûd Paşa'nın me‘mûriyyeti, Rumeli Vâlîsi Vezîr Hakkı Mehmed Paşa'ya havâle olunup, fîmâ-ba‘d Edirne'de ikameti gayri lâzım ve Canik Sancağı, pederi fevtinden müşârun ileyhe tevcîh olunduğundan, bir sâ‘at evvel mahall-i mezbûra vusûlü emr-i mühimm olduğundan, sâdır olan emr-i ‘âlî mûcebince Edirne'den hareket ve Gelibolu Ma‘beri'nden geçüp, savb-ı maksûda ‘azîmet eyledi.
