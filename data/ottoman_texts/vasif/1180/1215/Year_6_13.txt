Sudûr-ı emr-i ‘âlî berây-ı istirdâd-ı sefâyin ve emvâl-i Nemçe ez-Ocakhâ-yı Garb
Françelü ile Nemçelü mukaddemâ Venedik memleketini taksîm eyle

erinde,

Nemçelü yedine geçen Venedik sevâhilinde sefineleri Nemçe bayrağıyla geşt ü güzâr eder iken, Garb Ocağları tarafından zabt olunduğu Nemçelü cânibinden1725 inhâ ve ber-mûceb-i ‘ahid-nâme istirdâd olunması istid‘â olunmuşidi. Sefâyin ve eşyâ ve ahmâl ve üserânın reddiyle def‘-i nizâ‘ olunması bâbında mukaddemâ [Ü3 ] hatt-ı hümâyûn ile müveşşah emr-i Cihân-mutâ‘ ısdâr olunup, Kapudan Paşa hazretleri ma‘rifetiyle irsâl ve yüz doksan esir teslimi ile emr-i şerife imtisâl eylediler ise dahi, Venediklü zemânında câri olduğu gibi i‘tibâren li'l-asl Nemçelü'den dahi ‘avâyid talebinde olduklarını iş‘âr ve ol bâbda ‘arz u mahzar tesyâr etmişler idi. Venediklü'den Nemçelü'nün istihlâs eyledikleri sevâhil el-hâletü hâzihi Nemçelü'nün memâlik-i asliyyelerine mümâsil olup, ‘ale'l-ıtlâk sefinelerine ta‘arruz vukü‘unda redd ü tazmin şıklarının icrâsı ‘ahid-nâmelerinde tasrîh u tebyîn olunmuş olmağla, Devlet-i ‘aliyye'nin bu gayile-i hâyilesi hılâlinde Nemçelü'nün ta‘ciz ü tasdi‘i derkâr ve istirdâd mâddesinde ısrâr eyleyecekleri bedîdâr olup, binâ‘en-‘alâ-zâlik mukaddemâ ahz olunan sefâyin ve eşyâları takdîm eyledikleri defter mûcebince redd ve fîmâ-ba‘d o makule sefâyin sâyir müste‘men tâyifesi sefâyininden ‘add olunup, seyr ü hareketlerinde ta‘arruzdan masûn ve ahz u garetden me‘mûn olmalariyçün Cezâyir-i Garb  Ocağları
beylerbeylerine bâlâları hatt-ı hümâyûn ile müveşşah evâmir-i ‘aliyye ısdâr olunup, hâcegân-ı Dîvân-ı hümâyûn'dan muvakkaten Masraf Kitâbeti tevcîh olunan ‘Abdünnâfi‘ Efendi mübâşereti ile irsâl ve Nemçelü'ye ifâde-i sûret-i hâl kılındı.
