Zikr-i binây-ı kışlakhâ der-Üsküdâr
Mu‘allem askerde olan nef ü fâyide bi't-tecribe ma‘lûm ve bu cihetle tevfîri beyyinü'l-lüzûm olduğuna binâ’en, Üsküdar bostancılarının âzmâyiş-i ceng ü harb ve te‘allüm-i fenn-i remy ü darb ile Levend Çiftliği askerine ilhâkları ve bir mahall-i mu‘ayyen tahsîsi ile levâzım u mühimmâtlarının nizâmı bi'l-ittifâk karâr-gîr-i erbâb-ı re’y1729 ü tedbîr olmağla, Üsküdâr'da Kavak Serâyı cenbinde olan fezây-ı vâsi‘ hâlî ve ta‘lîm mahalline ihtisâs ile serây-ı mezkûrun hâriciyyesinde  kışlalar binâsı muvâfık-ı re’y-i ‘âlî olup, binâ-berîn işbu Rebî‘ulevvel evâyilinde ‘iffetlü Şâh Sultân Kethudâsı ‘Azîz Efendi hâssaten Binâ Emîni ta‘yîn ve Üsküdâr Ustası, Bin-başı nasb olunup, sâyir zâbitân ve neferâta Levend Çiftliği tertîbine tatbîk ile vaz‘-ı kânûn u âyîn kılınup, Pâdişâh-ı zafer-karîn “E‘iddû lehüm1730 me’steta'tüm”* nass-ı mübînine ittibâ‘ ile1731 bu bâbda dahi mazhar-ı tevfîk-ı Hayru'n-nâsırîn oldular.
