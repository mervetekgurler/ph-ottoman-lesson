İstitrâd
Asker-i nev-îcâdın vaz^ u hareketleri kânûn-i hendeseye^ muvâfık olup, bâ-husûs tehyîc-i nüfûs-ı şüc‘âniçün hukemây-ı eslâfın vaz‘ eyledikleri tabl ü sûrnâ izafesiyletertîb-i
‘acîbleri tekmî^ ve esvât-ı hâyile ve gayr-i hâyilenin bi'l-hâssa nüfûs-ı beşeriyyede olan te’sîri ma‘lûm olmak içün bir makale-i bedî‘a bu mahalle tezyîl olundu.
Mu‘allim-i Evvel Aristo Esrâr-ı Siyâset 'de1732 der ki: “Bülendve mehîbsadâjarm kulûb-ı a‘dâya havf u dehşet ilka etmekde ‘azîm te‘sîri vardır. Ve âlât-ı latîfeden enfâs ile yâhûd ‘amel-i yed ile sudûr eden nagemât-ı matbû‘a ve âvâze-i mevzûne nüfûs-ı [Ü3 ] sâmi‘înde ferah u tarab ihdâs edüp, mizâc-ı rûha bir neşve-i garîbe verir ki, sa‘b u müşkil olan ahvâl kendüye görünüp, sâyir vakitde ikdâm edemediği umûr-ı hâyileye ikdâm ü cesâret eder. Ve ol şevk ile mest-i lâ-ya‘kıl gibi olup, harâret-i gayretle mehleke-i mevt aslâ hâtırına gelmeyüp, harb ü kıtâlde bezl-i cân edinceye dek cevelân eder. Ve ‘inde't-tahkık esvât-ı mevzûne ve nagemât-ı lezîze vü matbû‘a insânın kalbine ilkay-ı ferah ve ifâza-i inşirâh edüp, cevher-i rûha neşve-i kuvvet ve cilve-i vicdânî ile semt-i zuhûra hareket verdiği müşâhed ü müsellemdir”.
[Ü4 ] İnsâna değil hayvâna bile te‘sîr-i1 ‘azîmi olduğu kitâblarda mastûr ve fî-zemâninâ ‘âmme beyninde bile ma‘lûm u meşhûrdur. Küheyl atlar belki sâyir müteharrik dâbbeler sâzlar2 sadâsıyla raksa gelüp, cimâl-i ‘Arab'ı tarîk-ı Hicâz'da serî‘ü't-te‘sîr hadâ-hânlar nevâsıyla ve hoş-âvâz ‘Arablar'ın zemzeme vü sadâsıyla mest ü3 bî-şu‘ûr olup, susuz ‘alefsiz birkaç konağı zemân-ı kalîlde kat‘ etmek ve istimâ‘-i sadâ vaktinde aç4 ve susuz iken mâ‘ ve gıdâya iltifât etmeyüp, ol5 âvâze ile telezzüze müstağrak olmak Hacc-ı şerîf'e varanlar ve Bâdiye ‘Urbânları'yla me‘lûf olanlara ma‘lûmdur. Bu sadâlar iki kısımdır:
Kısm-ı evvel: Nisbet-i mûsîkıyye üzere bir vechile terkîb ve âlâtı bir6 vaz‘-ı hendesî üzere tasnîf olunmuşdur ki, hareket-i şevkıyye-i nüfûsu cânib-i lezzâta müncezib ve lezâyiz-i müşteheyât semtine münsehib eyleye. Zîrâ selâset ü mülâyemet-sâz ve nu‘ûmet ü letâfet-âvâz bu temeyyül ü incizâbı iktizâ eder. Bu kısmı hevây-ı nefse mülâyim ve bâr-ı ‘ıkal zâbita-i ‘âkıleye musâdim olmağla, “Âlât-ı Tarab” tesmiye olunmuşdur. ‘Ulemây-ı şer‘-i şerîfin muhtere‘ât-ı şeytâniyyeden ‘add etdikleri âlât-ı lehv bunlardır. Zîrâ gayr-i mühezzeb olan Nefs-i Emmâre'nin devâ‘îsi, efâl-i şeytâniyye ile tavsîf olunur.
Kısm-ı sânî: Dekayık-ı neseb-i [Ü3 ] mûsîkıyye ile şöyle tasnîf olunmuşdur: Şevk-ı nefsi yine tahrîk1733 eyleye; ammâ lezzât tarafına cezb etmeyüp, heybetle mümtezic bir gûne cevelân vere ki, rûh kendü zâtında bir ‘azamet ve hüsn-i kemâle müte‘allık bir hâlet mülâhazasıyla akrânına galib ve mu‘ârızları kahrına tâlib olup, hem kalbe istîlây-ı sürûr hem tefavvuk-ı akrân ve kahr-ı a‘dâya bezl-i makdûr [Ü4 ] isti‘dâdları zuhûra gele. Bu kısımdan olan âlâtın sadâsı çendân selîs ü mülâyim değildir. Anın içün nefsi lezzâta tahrîk etmez. Neseb-i ‘ilm-i mûsîkı ki, ‘an-asl edvâr-ı felekiyye ve bürûz-ı nefehât-ı ecrâm-ı ‘ulviyye usûlünden intizâ‘ olunmuş ka‘idedir. Ol fenn erbâbı bu kısım sâzları münâsebât-ı Mirrîhıyye üzere vaz‘ u tertîb etmişlerdir ki, sadâsı bi'l-hâssa rûh-ı sâmi‘îni gûyâ kabardup, kuvvet-i galebe ve meleke-i ikdâm tahrîk eyleye. Ez-cümle kös ve tabl ve boru ve kerrenây ve zil misillü âlât bu fâyide içün mevzû‘dur. Lâkin bu kısımdan olan âlât-ı asliyye sadâsı ziyâde mehîb ve nefs-i insâniyyeye beşî‘ olmağla, nefis bunları istimâ‘ ve telakkiye ve müsâra‘at-i kabûle çendân mutâva‘at etmez. Pes bu fennin hakîmleri âlât-ı Zühreviyye ile âlât-ı Mirrîhıyye beyninde tarafeyne müşâbih ba‘zı âlât istihdâs eylediler ki, nev‘an âlât-ı Zühreviyye'den mehîb ve âlât-ı Mirrîhıyye'den eltaf u lezîz ola. Ve bu âlât-ı mütevassıta âlât-ı Mirrîhıyye ile çalındıkda, nefis ol âlât-ı lezîze sadâsına incizâb ile âlât-ı mehîbe esvâtını dahi kabûlde müsâra‘at eyleye. Hukemây-ı etıbbânın ba‘zıları beşî‘ü't-ta‘am ve kerîhü'r-râyiha şerbet yâ ma‘cûn gibi devâ vermek iktizâ etdikde, ta‘mını setr edecek ba‘zı edviye-i lezîze ve râyihasını duyurmayacak ‘akakir-i tayyibe ilhâk edüp verirler. Ve şâmme ve zâyika-i ‘alîli taglît ile firîfte etdikleri gibi, bu fennin hukemâsı dahi nüfûsa te‘sîr-i belîği olan [Ü3 ] esvât-ı mesmû‘ada bu hîle-i Felsefiyye'yi isti‘mâl etmişlerdir. Meselâ sûrnâyı ney ile borudan tevlîd ve nekkareyi kös ile defden intizâ‘ u tasnîf ve sâyir âlât-ı müşecci‘a ile temzîc ü tertîb eyleyüp, tahrîk-i şevk [Ü4 ] ve tenbîh-i şecâ‘at ve ihdâs-ı ‘uluvv ve îrâs-ı hamiyyet edici yine mizâc-ı nefse lezîz ü muvâfık bir te‘lîf-i garîb etdiler ki, el-ân “Mehter-hâne” dedikleri ma‘nâdır. Durûb-ı esvât ve tertîb-i nagemâtında kezâlik dürlü dürlü tasarrufât etmişlerdir ki, erbâbı beyninde ma‘lûmdur. Meselâ sûrnâ ve nekkare mümtedden çalunup, nefis selâset-i âvâz ve tenâsüb-i sâz ile lezzetlenür iken, kös ve tabl ve boru misillü âlât-ı mehîbe gâh gâh ‘ale'l-gafle çalunup, nefsi hâlinden iz‘âc etmekle, meyl-i lezzât semtinden mürtedi‘ ve ‘uluvv-i kadr ve mehâbet-i şecî‘âne vâdîlerine mün‘atıf eylemek içün ihdâs etmişlerdir. Ve ma‘lûm ola ki, bu ma‘nâ içün ihdâs olunan âlât-ı basîta-i kadîme dörtdür. Âlât-ı sâyire cümle anlardan istinbât u ihtirâ‘ olunmuşdur.
İbtidâ: Neydir. Neyde olan hâlet neşve-i basîtadır. Rûha bir cilve verir. Ne taleb-i lezzâta nefsi tahrîk eder ve ne mehâbetle îkaz-ı şecâ‘at eyler. Ancak kendü ‘âleminde bir lezzet-i rûhâniyye bahş edici âlet-i basîtadır. Ve ney, nebâtâtdan kalem hükmünde olup, neseb-i mûsîkıyyenin mazhar-ı evvelidir. Tâ ‘asr-ı Ebu'l-beşer'den berü müte‘ârif ve müsta‘meldir.
Sâniyen: —Sûr ve Kam” dedikleri borudur ki, hayvânât boynuzlarından yapup, abdâllar çalarlar. Benî İsrâ’îl1 ve hazret-i Mûsâ zemânlarında asker beyninde isti‘mâl eyledikleri âletdir. Tevrât mütercimleri beyninde meşhûrdur. Benî İsrâ’îl, Haleb kurbünde Rîhâ Şehri'n muhâsara etdiklerinde, zafer mümkin olmayup, ol boru çalan şahıslar nebîleri işâretiyle boruların nefh ederek şehri yedi kerre tavâf [Ü3 ] etdikde, şehir içinde olan halkı ile hasf olunmuşlar. Bu kazıyye tevârîh-i Benî İsrâ’îl'de meşhûrdur. Ve âlât-ı mezbûre gayet [Ü4 ] mehîb ve kadîmî âletdir. Ve bu cevârih-i hayvânatdan neseb-i mûsîkıyyenin mazharıdır. Ve Kur’ân-ı ‘azîmü'ş-şân'da zikr buyurulan sûr-ı İsrâfîl ahvâlini ecille-i müfessirîn ve ‘ulemâ’-i2 muhakkıkın beyân etmişlerdir. Lâkin lafz-ı sûr ile tesmiyesi ve kıyâm-ı sâ‘atde ve hîn-i haşrda üç def‘a nefh olunmasında niçe esrâr-ı ‘azîme ve hakayık-ı celîle beyân etmişlerdir. Şeyh Muhyiddîn ‘Arabî1734 ve Sadreddîn Konevî1735 hazretlerinin te’lîfâtlarında mufassal u meşrûhdur. Sadedimizden hâric olmağın nakline ta‘arruz olunmadı. Ve bu sûr dediğimiz âlet-i basîtadan istihdâs edüp, fî-zemâninâ isti‘mâl etdikleri âlet-i ma‘hûd borudur ki, esnây-ı sefer ü hareketde mu‘askerde olanları hâbdan bîdâr ve mugaffilîni îkaz içün ibtidâ çalarlar. Sâniyen cem‘-i eskal ve tahmîl-i kâr ü bâr içün, sâlisen hâkim-i asker ve kayid-i leşkerin rükûbuna tenbîh içün çalınmak kanûn olmuşdur. Bunun tahtında dahi niçe esrâr-ı hafiyye ve münâsebât-ı latîfe mündericdir.

1 İsrâ’îl Ü3 : İsrâyîl Ü4

2 ‘ulemâ’ Ü3 : ‘ulemây Ü4
Sâlisen: “Rebâb” dedikleri âletdir ki, müstevî bir cism-i haşebî üzerine başka bir kemâneye kıllar bend eyleyüp, neseb-i mûsikî üzere harekât-ı selîse ile tahrîk olundukça, sudûr eden sarîr-i hazîn ve âvâze-i dil-firîb ü rengîn nefse ilkay-ı şevk eder. Bu âlet dahi kadîmdir. Îdrîs ‘aZeyhi's-seZâm vakitlerinde ve Yemen'de Benî Himyer devletlerinde ve kabâyil-i A‘râb seleflerinde ma‘rûf imiş. Bu, hayvân ve nebâtdan mürekkeb ü masnû‘ neseb-i mûsîkî mazharıdır. Ve bu fennin hukemâsı bi'l-ittifâk: —Bu kemânenin sadâsı tahrîk-i şevk husûsunda nefse cümleden ziyâde serî‘ü't-te‘sîrdir” derler.
Râbi‘an: Dünbelekdir ki, küp ve çömlek [Ü4 ] makulesi [Ü3 ] bir zarfın ağzına bir yaş deri rabt ederler. Kurudukdan sonra darb olundukça, mücevvef olmak hasebiyle sadâ verir. Kavm-i ‘Arab cem‘iyyetlerde darabât-ı mevzûne ile çalup, nagemât ü âvâzelerinde gûyâ-sâz olmak üzere isti‘mâl ederler imiş. Hâlâ Hicâz iklîminde ve Haremeyn'de şürefâ ve kibâr kubeyl-i sohbetlerinde kullandıkları budur. Bu, hayvân ve ma‘denden mürekkeb mazhar-ı mûsîkîdir.
Şimdi bu takrîr üzere âlât-ı asliyye ney ve sûr ve kemâne ve dünbelek olup, bu dört kısım sâzdan bu fennin mâhirleri ka‘ide-i ma‘lûmeleri üzere niçe sâz peydâ eylediler. Şöyle ki, bu dört âlât-ı asliyyeyi birbirlerine mezc ü te‘lîf1736 ile envâ‘-ı âlât îcâd u1737 ihtirâ‘ eylediler. Neyden envâ‘ düdükler ve nefh ile çalunur âletler ve ney ile sûrdan gûnâ-gûn sûrnâlar ve mûsîkar ve sûrdan boru ve kerrenây misillü şeyler peydâ eylediler. Ve kemâneden tanbûrek ve sentûr ve kanûn ve çeng ve şeştâr ve bunlara benzer kati çok sâzlar ihtirâ‘ etdiler. Kimi ecsâm-ı nebâtî ve kimi ecsâm-ı ma‘denî üzerine gâh hayvânât kıllarından gâh ma‘denî târlardan gâh keriş dedikleri rişteden a‘dâd-ı mütenevvi‘a ile tertîb edüp, gâh ‘amel-i yed ile gâh ma‘denî mızrâblar ile gâh haşebî tâziyâneler ile darabât-ı mütenevvi‘a ile çalup çağırtdılar. Kezâlik dünbelekden dahi eşkâl-i garîbe ve âlât-ı ‘acîbe tevlîd etdiler. Gâh ecsâm-ı ma‘denîden ‘azîmü'l-cüsse miğrefelere deriler kablayup, mızrâb-ı cesîm ile darb edüp, —Kös” dediler, gâh ecsâm-ı ma‘deniyyeden mu‘tedilü'l-cüsse zarflara deri kablayup, engüşte bedel iki ‘asâ ile nakr edüp, —Nekkare” dediler, gâh tahtadan tedvîr olunmuş ‘arîz çenberin tarafeynine deri [Ü4 ] kablayup, ziyâde sadâ versün kasdıyla bir tarafına çûp-i refî‘ ve bir tarafına müşt-vârî mızrab-ı galîz ile darb edüp, —Tabl” dediler. Gâh böyle bir çenber-i [Ü3 ] hafîfin bir tarafına cild kablayup, darabât-ı keff ile darb edüp, —Deff” dediler ve gâh bu deffin deffe-i çenberine hadîd ve selâsel parçaları vaz‘ etdiler ki, ziyâdece sadâ vere ve gâhîce bu deflerin çenberleri1738 delinüp, ma‘denî pullardan çifte müdevver celâcil geçirüp, ifrât üzere sadâ versün deyü cild yerine müdebber ü medbûg tirşeler kaplayup1739, “Dâyire” dediler. “Hâsılı kelâm cemî‘ âlât-ı mûsîkıyye ‘an-asl bu dört âletden müteferri‘ ü peydâ olup, birbirine mezc ü te‘lîf ile bu kadar âlât-i garîbe hudûs edüp, sadâsını işitmediğimiz ve şeklini görmediğimiz niçe âlât-ı mûsîkıyye vardır” dediler1740.
Tenbîh1741: Hulefây-ı ‘Abbâsiyye evâhırında bu sanâyi‘e iltifât ziyâde olmağla, âlât hıfz olunacak başka bir mekân ta‘yîn olunup, “Matrab” dediler. Ve hademe-i dâyire-i Hılâfet'den mahsûs hıdmetkârlar ta‘yîn olunmuş imiş. Ve her sâzda yegâne-i ‘asr olan üstâdlara hâline göre vazîfe ve ta‘yîn verilüp, Erbâb-ı Hiref Kalemi'nden ta‘yîn-i erzâk olunur imiş. Kitâb-ı Egam’de* bu husûsun mufassal ahvâli ve hikâyâtı mastûrdur. Hattâ Müsta‘sım ‘asrında erbâb-ı mûsîkî ve üstâdân lehv ü gınâ kısmından beş yüzden mütecâviz vazîfe-hârlar var imiş. Ve ba‘zı etfâl ve cevârî-yi sagîre alup, bu üstâdların hacr-i terbiyetine verüp, tahsîl-i fenn etdikden sonra, mülûk ve selâtîn ve vüzerâya ihdâ etmek tâ Ekâsire-i kadîmeden kalma bir de‘b imiş. Sonra Devlet-i ‘aliyye-i İslâmiyye'de dahi merâsim-i telezzüz ü tereffüh ihtiyâr eden selâtîn ve vüzerâ ve ‘uzamâ ve ağniyâ [Ü4 ] dahi de‘b-i sâbık üzere hadîsü's-sinn cevârî ve gılmânı bu fenn ta‘lîmi ile işgal etmişlerdir. Ve kendü câriye ve memlûkünü bu fenne tahsîs etmelerinde melhûz bu imiş ki, bu fennin mebnâsı çünki lezzât-ı nefsâniyyedir. Buna iştigal edenler husûsan kâr u mekseb [Ü3 ] ittihâz eyleyenler, ahlâk-ı rezîle ve ef‘âl-i zemîme ile muttasıf olmak muktezayât-ı tabî‘at-ı zühreviyyedendir. Mülûk ve vüzerâ meclisine ise hulkı zemîm ve tab‘ı rezîl, denî ve alçak kimesneler tekarrub etmek husûsan esrâr-ı masûneden ma‘dûd olan mecâlis-i hafiyye ve nevâdî-yi mestûrelerine ol makule alçak şahıslar mahrem olmakda âfet-i ‘azîme ve mazarrat-ı cesîme olduğu içün melekât-ı mu‘avveceden mühezzebü'n-nefs etfâl ve cevârîye bu fenni ta‘lîm etdirüp, meclis-i mahremânelerine anları takrîb ve sohbetlerine mahrem ittihâz ederler imiş. Hulâsa-i kelâm âlât-ı mûsîkıyye aslında şevk-ı1742 nüfûsu tahrîk içün ihdâs olunup, cümlesi zikr olunan âlât-ı erba‘adan ihtirâ‘ u istinbât kılındığı ve nüfûs-ı insâniyyede te‘sîr1743-i belîği olduğu mahall-i nizâ‘ değildir. Hattâ nakl olunur ki, Eflâtûn-ı İlâhî —Erganun” dedikleri sâzı peydâ eyledi ki, dersine hâzır olan gürûh-ı hukemâ ve feylesoflar ve “İşrâkıyyûn” ve “Meşşâ’iyyûn” dedikleri tâlibler istifâde-i ‘ulûma hâzır olduklarında ibtidâ erganunu çalarlar imiş. Huzzâr-ı meclisin nüfûsuna harekât-ı şevkıyye ile bir hâlet-i vicdâniyye hâsıl olup, ba‘dehû ifâde ve istifâde umûruna şurû‘ ederler imiş. Erganun dedikleri âlet ise hem nefha hem ‘amel-i yed hem nakarât-ı evtâr sadâlarından mürekkeb cümle sâzların neseb-i mûsîkıyyesini câmi‘ bir u‘cûbe şeydir. Ferazâ birkaç zirâ‘ tûlü ve birkaç zirâ‘ ‘arzı var cesîm ve ‘arîz bir âletdir ki, [Ü4 ] bir mevzı‘dan bir mevzı‘a nakil murâd olundukda, bozulur ve yine tahta bendleri rabt ile düzülür. Kafâsında âhenger minfahı gibi tulumlardan minfahı vardır. Ve ol hevây-ı menfûh cevf-i âlete dâhil olup, berü tarafında âlât-ı nuhâsiyyeden ney ve surnâ gibi mücevvef ve müretteb lüleler vardır. Hevâ her birine hisse-i mu‘ayyene üzere sirâyet edüp, [Ü3 ] bir sadâ verir. Ve üstâdı kâyimen durup, engüştlerini o lûlelerin sûrâhları ağzına tutup, kâ‘ide-i ma‘hûdeleri üzere tahrîk-i esâbi‘ ile fi‘lini icrâ eder. Bu Fakır, sefâretle İspanya'ya vardığımda nefs-i Madrid'de ve Leh memleketinde zikr olunan erganunu seyr etdim. Yirmisekiz Çelebi ile Enderûnî Şâmî Hüseyin Efendi Françe sefâretinde bile bulunup, sâz-ı mezkûru öğrenüp, birini İstanbul'a getürdiği mervîdir. Ve yine Hakîm Eflâtûn üç perdeli bir sâz-ı cân-güdâz ihtirâ‘ edüp, birine perde-i hûş, ikincisine perde-i ictimâ‘, üçüncüsüne perde-i hâb tesmiye edüp, perde-i hûş çalındıkda, ‘ukul-i sâmi‘în zâyil olup, dem-beste-i hayret olurlar idi. İctimâ‘ perdesi çalındıkda, cemî‘ nâs ve belki tuyûr u vuhûş cem‘ olurlar idi. Perde-i hâb çalındıkda, cümle bîdâr olanlar hâba varır idi. Hattâ Sâ‘ib-i1744 merhûm perde-i hâbı bu beyitde îrâd etmişdir:
Yek-dil-i bîdâr der-nüh-perde-i eflâk nîst
**
Perde-i hâb-est gûyâ perde-i în-sâzhâ
Biz yine sadede gelelim. Evveliyyât kitâblarında zikr olunduğu üzere bu âlâtın aksâmı ceste ceste zuhûr edüp, her ‘asırda bir gûne âlet ve her memleketde ve her devletde bir dürlü sâz peydâ olup, murûr-ı dühûr ile bu kadar gûnâ-gûn şeyler ihdâs olunmak iktizâ eder. Zemân-ı İdrîs'den [Ü4 ] Tûfân'a gelince olan devletlerde kemâne ve kös şeklinde ve dünbelek dediğimiz miğrefe ve boru dediğimiz sûr isti‘mâl olunur idi. Ba‘dehû ‘asr-ı Cemşîd'de tabl u sûrnâ peydâ olmağla, anı dahi isti‘mâl eder oldular. ‘Asr-ı Mûsâ'da Benî Îsrâ’îl devletlerinde fekat boynuz boru isti‘mâl olunur idi. ‘“Amâlika ve Ferâ‘ine devletlerinde sâyir âlât dahi ceste ceste zuhûr etdi” derler. Güştasb-ı Keyânî [Ü3 ] Devleti'nde mûsîkıye ifrât ile rağbet olunup, ekser âlât-ı mûsîkıyyeyi peydâ etdiler. Zemân-ı Mesîh'den sonra mülûk-i Nasârâ beyninde müte‘ârif olan âlât-ı kerîhetü'l-esvât hudûsü meşhûrdur. Devlet-i ‘aliyye-i Îslâmiyye zuhûrunda bu makûle esvât ve âlât, lezzât-ı nefsâniyyeye mebnî umûr-ı münkereden olmağın metrûk kalup, aslâ isti‘mâl olunmadı. Ancak Mekke ve Medîne ve bâdiye halkı beyninde vâki‘ sûrlarda ve cem‘iyyetlerde ve bâ-husûs a‘yâdda kemane ve deff-i bî-celâcil ve miğrefe kullanurlar idi1745. Ammâ etrâf-ı memâlikde olan selâtîn-i Îslâmiyye kimi mûsîkı âlâtı ve kimi boru ve tabl ve kimi kerrenây isti‘mâl edüp, hurûb u mukâtele ve eyyâm-ı meşhûde vü mevâsimde bir gûnâ sâzı ihtiyâr etmişler.
Selcukıler Devleti'nde sâyir âlât-ı mûsîkıyye metrûk kalup, tablların cevfine ziller gibi gûnâ-gûn sadâ verir şeyler vaz‘ edüp, öyle çalmışlardır. Hattâ ‘Osmân Hân Gâzî'ye Sultân ‘Alâ‘eddîn Selcûkı tarafından menşûr-ı eyâlet verildikde, gönderilan tabl-ı ma‘rûf ki, el-ân Burusa'da Orhân Gâzî Türbesi'nde mu‘allakdır. Seyr edenler ne ‘acîb esvât-ı garîbeyi câmi‘ şeydir bilür. Giderek hâlâ isti‘mâl olunan Mehter-hâne tertîbinde karâr etmişdir ki, bundan eltaf ve müstahsen1746 olmak [Ü4 ] mümkin olmamak gerekdir. Ve yukarudan berü beyân olundu ki, bu umûru ihdâs eden hukemây-ı sâlifenin re‘yi üzere bu cümleden melhûz olan fâyide budur ki, bu esvât-ı mevzûne ve âvâze-i mütenâsibe te‘sîri, neşve-i hamr gibi nüfûs-ı insâniyyeye harâret-i şevkıyye ve cevher-i rûha hareket-i inbisâtıyye verüp, kahr u galebeye bâ‘is olan feverân-ı şecâ‘at-i seb‘iyyeyi tahrîk eyleye. Ve infi‘âlât-ı nefsâniyyenin kalbe te‘sîri ve cümleden ziyâde te‘essürü, tarîk-ı sâmi‘adan ba‘dehû bâsıradan husûle geldiği ma‘lûm u müşâheddir. [Ü3 ] Âlât-ı mezkûrenin nagemât u esvâtı semt-i sâmi‘adan nefse mü‘essir olduğu gibi, gayret-i şecâ‘ati tahrîk edici ebyât ü eş‘âr ve nâyire-i hamiyyeti fürûzân eyleyici kelimât ü güftâr dahi1747 bu kısımdandır. Belki belâgat-ı1748 lisâniyyeye mâlik olan ‘arîk u asîl tevâyife kelimât-ı lisâniyye esvât-ı âlât ve âvâze-i sâzdan ziyâde serî‘ü't-te‘sîrdir. Necid ve Yemen bâdiyelerinde ve Hicâz ve Cezîretü'l-‘Arab çöllerinde olan kabâyil-i A‘râb ve ahşâmât ve sâyir konar göçer ‘aşâyir ve Mağrib memâlikinde olan Sınhâce1749 ve Zennâte ‘Arabları -ki hadd ü pâyânları yok tavâyifdir- ceng vakitlerinde şâ‘ir ve şâ‘irelerinden mü‘essir-i nefes ve matbû‘-ı sadâ sâhiblerin develere bindirüp, saflar kenârında eş‘âr-ı sûz-nâk okudurlar. Ve kabîle behâdırların hurûş-i gayrete getürici ve mevti irtikâb etdirici âteş-nâk kelimât söyledürler. Kadîm ezmândan ile'l-ân de‘b1750 ü resmleri böyle imiş. Bu, cümle esvât ve kelimâtın nüfûs-ı insâniyyeye te‘sîri olduğuna şevâhiddir.
