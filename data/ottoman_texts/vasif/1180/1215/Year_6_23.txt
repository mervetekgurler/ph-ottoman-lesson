Ref‘-i Vezâret-i Receb Paşa ve Nasûh Paşa ve ibkay-ı Vezâret-i Köse Mustafa Paşa
Müşârun ileyhimânın Mısır vak‘asında zuhûr eden cübn ü tekâsülleri ve ba‘dehû me‘mûr oldukları mahalle îrâd-ı ‘özr-i bârid ile ‘adem-i ‘azîmetleri te‘dîblerini îcâb ü iktizâ eylediğine binâ‘en, ber-minvâl-i muharrer tûğ ve sancakları ref‘ ve Vezâret kayıdları terkin ü ilga olunup, Ordu-yi hümâyûn vüzerây-ı ‘izâmdan [Ü4 ] hâlî ve kaviyyü'l-iktidâr birkaç Vezîr'in celbi matlûb-ı hazret-i Sadr-ı ‘âlî olduğundan gayri, Ordu-yi hümâyûn'dan istiskal ve mansıblarına ‘azîmetleriyçün ısdâr-ı misâl olunan Vezîr Hüseyin Paşa ve îsmâ‘îl1753 Paşa tebe‘ât-ı sâbıkalarını tezekkür ile gâh tekaddüm ve gâh te‘ahhur üzere Rûm'a çekilüp gelmek âvâzelerini işâ‘a ve1754 tahdîş-i sâmi‘a etmeleriyle, mukabelelerinde ihtiyâtan bir Vezîr-i dilîrin vücûdu lâzım gelüp, mukaddemâ Vezâret'i ref‘iyle Divrigi'de mukim olan Köse Mustafa Paşa sâhib-i şöhret ü miknet olduğuna binâ‘en, menşûr-ı Vezâret'i tecdîd ve Eyâlet-i Sivas tevcîhiyle bâzû-yı iktidârı tesdîd olunup, zâhirde iki bin piyâde ve bin nefer süvâriyle Ordu-yi hümâyûn'a [Ü3 ] ve bâtında müşârun ileyhimânın tavr u hareketlerine nazar ve şuyû‘ bulduğu vech üzere reftâr-ı bâgıyâneleri mukarrer olduğu hâlde güzergâhlarını sedd ve sell-i şemşîr-i edeb ü hadd etmek me’mûriyyeti sırran tarafına iş‘âr ve mütebassırâne hareket eylemesi ifâde vü tezkâr olundu.
