Terceme
Müşârun ileyh seksan üç senesinde Kapudâne bulunan Yûsuf Bey'in ‘abd-i halka-be-gûşu ve ‘ıtk-ı rakabe ‘akabinde sefinesinde çavuşu olup, o târîhde Patrona bulunan Cezâyirli Hasan Paşa ile ülfet ve ‘akd-i şeriket ve bi'n-nefs Özi ve Tuna havâlîlerine âmed-şüd ile tevsîk-peyvend-i ticâret edüp, kevkeb-i bahtı tâbân ve necm-i tâli‘i fürûzân olmak cihetiyle kârında ziyân ve bey‘ ü şirâsında noksân bulmayup, giderek sermâyesi müzdâd ve ribh-i ticâretden hâsıl olan nuküdu mütefâvit-i râdde-i a‘dâd olup, Cezâyirli nâyil-i Rütbe-i Vezâret oldukda, sebk-ı tecribe sebebi ile müşârun ileyhi Hazînedâr ve bir müddetden sonra Kapu Kethudâlığı'yla nâmdâr etmişidi. Mak‘ad-ı sıdka hırâmân olan Hudâvendigâr-ı sâbık, Cezâyirli gaybetinde biniş tarîkıyla Levend Çiftliği'ne esb-i ‘azîmeti sâyik olup, hengâm-ı ‘avdetlerinde [Ü3 ] mahdûmu tarafından olarak müşârun ileyh gayib ü hâzıra hedâyây-ı vâfire ve tuhaf-ı nâdire ‘arz u takdîm ve bu hıdmet tab‘-ı Mülûkâne'ye muvâfık gelüp, hakkında ‘âtıfet ü teveccüh-i Şâhâne ta‘mîm olunmuşidi. Cezâyirli Hasan Paşa Âsitâne'ye vürûdunda takdîm olunan hedâyâyı istiksâr ve müşârun ileyhi gûfte-i mikra‘a-i tevbîh u âzâr edüp, bu vaz‘-ı gayr-i me‘mûlden müsteş‘ir ve bu behâne ile izhâk-ı rûhuna mübâşir olacağını mukarrebân-ı Saltanat'a beyân ve ref‘-i ‘akıre-i feryâd ü figan etmekle, keyfiyyet sûret-i uhrâda huzûra ‘arz u takrîr ve Sadr-ı vakt bulunan Şâhîn ‘Ali Paşa o günkü gün Sâhil-serây-ı
Beşiktaş'a keyfe-me'ttefeka gelmiş bulunmağla, müşârun ileyhi Cezâyirli'nin ser-pençe-i işkencesinden1756 tahlîs fikriyle Rikâb hıdmetlerinin birinde istihdâmı zebân-güzâr-ı Hıdîv-i rûzgâr oldukda: [Ü4 ] “‘Azl ü nasb-ı gayr-i mûcib ile1757 havâtır-ı erkânı tenfîr, sû‘-i tedbîr kabîlindendir” deyü verdiği cevâb-ı hatîr tab‘-ı Mülûkâne'yi tagyîr edüp, bilâ-mukabele sükût ile mu‘âmele olunup, Sadr-ı müşârun ileyhin ‘avdetinde: —Yûsuf Ağa'ya Vezâret'le Mora Eyâleti'ni verdim. Şimdi getürdüp hil‘atini ilbâs eyleyesin” deyü hatt-ı kat‘iyyü'l-medlûl Baltacılar Kethudâsı vesâtatiyle vasat-ı bahrda yed-i Sadr-ı vakura vusûl bulup, velhân u hayrân serâyına şitâbân olup, fi'l-hâl müşârun ileyh ihzâr ve yevm-i mezkûr -ki bin yüz doksan [dokuz] senesi Şevvâl'inin on ikinci günü^ idi- bâ-Rütbe-i Vezâret Mora Eyâleti'yle des[t]-nevâzende-i kadr ü i‘tibâr kılınup, Mora'ya ‘azîmet ve birkaç mâh idâre-i memleket etmişidi. Sadr-ı vakt bulunan ‘Ali Paşa ru‘yet-i umûr-ı devletde râcil ve bâ-husûs san‘at-ı kırâ‘at ü kitâbetde kara câhil olduğundan, beyne'l-Emîr ve'l-Vezîr istitârı [Ü3 ] vâcib olan serâyir, muzga-i efvâh-ı sagır ü kebîr ve ‘azli savâb-dîd-i müşîr ü müsteşîr olup, nazm:
İnne's-sa‘âdete şey’ün leyse yüdrikuhâ Kavmün mine'n-nâsi illâ bi'l-mekadîr Memnû‘atün ‘an-ünâsin tâlibîne le-hâ *
Ve kad tükadü ilâ nâsin bi-teysîr*
me‘âlinden rû-pûş-i gaflet olan Sadr-ı müşârun ileyh Vezâret'e lâyık görmediği kimse havl ü kuvvet-i Mâlikü'l-mülk-i ‘ale'l-ıtlâk ile bin iki yüz senesi Rebî‘ulâhır'ının yirmi dördüncü Pençşenbih günü^ hem-tâk-ı felek-i nüh-tıbâk olan Sadr-ı devlete takrîb olunup1758, kezâlik [nazm]:
—Devlet ne be-iktisâb-ı ‘ilm ü hüner est
Vâbeste be-ahkâm-ı kazâ vü kader est”1759
me’âlinden zâhil ve ‘atıyye-i Hakk'da kâbiliyyet şart olmadığından gafil Müfti'l-vakt ve Re‘îsülküttâb Seyyid Feyzullah Efendi ittihâd ve nâ-azmûdegî-yi hâl [Ü4 ] ve ‘illet-i hudûs-i ikbâl ile Sadâret'e ‘adem-i istîhâlini îrâd eylediklerini hılâl-i râhda istimâ‘ ve Sadr-nişîn-i sürâdikat-i iclâl olduğu gibi, ikisini birden ‘azl ve vatanlarından ib‘âd ü izmâ‘ edüp, bu sebeble kibâr u sigar savletinden hâyif ve umûr-ı devlete keyfe-mâ-yeşâ‘ mütevellî vü mutasarrıf olmuşidi. Merkezinde ‘ale'd-devâm kıyâm ve iktisâb-ı şeref ve tahsîl-i merâm1 içün pûşîde-encâm olan ceng u hısâm kapuların açmağa ihtimâm edüp, Müfti'l-enâm bulunan zât dahi Sadr-nişîn-i Fetvâ olmazdan mukaddem temyîz-i üserâ mâddesinde medhûl ve beyne'n-nâs hıdmeti gayr-i makbûl olup, isnâdât-ı nâsı def‘ irâdesiyle semt-i mümâşâtı ihtiyâr ve bu bâbda müşârun ileyhe hevâdâr olduğundan gayri, Feyzî Süleymân Efendi -ki o vakit ‘uzamây-ı ricâlden ma‘dûd idi-: —Bu sefer on bin kîse ile hıtâm bulmak mukarrerdir. Ve Moskovlu'nun müttehidi olan Nemçelü ihtiyâr-ı külfet-i ceng etmeyeceği ems-i dâbirden ezhardır” deyü [Ü3 ] Sadr-ı müşârun ileyhe ilkay-ı hâcise vü vesvâs ve bu mülâbese ile hıdmet-i Riyâset'i ihtilâs edüp, müsteşrifân-ı hâl ü keyfiyyet olan hayr-hâhân-ı devlet “Lâ-tetemennev likâ’e'l-‘adüvv”1760 mefhûmuna nazaran bu re’y-i beyyinü'l-butlânı tehcîn ü tezyîf ve esbâb-ı ceng mükemmel olmadığı mu‘ayyen ve düşmen bir iken iki olacağı emr-i müteyakkın olmağla, şimdilik düşmene müdârâ ile vakt-i istikmâl-i esbâba cengi tevkif, devlete min-külli'l-vücûh hayırlu olduğunu ta‘rîf etmişler iken müfîd olmayup, bu re‘ye tâbi‘ olanlar mehân ve cengi istihsân edenler menâsıb ve iltifât ile kâm-rân olmuşlar idi. Mukaddemâ sefer ne netîce verdiği ma‘lûm ve za‘f-ı re‘y ve noksâniyyet-i ‘akl ne âfetler tevlîd eylediği [Ü4 ] sahâyif-i havâtırda mersûm olup, sâl-i mezkûr Receb'inin yirmi altıncı günü^ Sadâret'den min-gayr-i müsâderetin ‘azl olunup, beyne'n-nâs mehâbet-i zâtiyye ve kuvvet-i mâliyye ile müştehir olduğundan, umûr-ı seferiyyede istihdâmı münâsib görülüp, Vidin Ser‘askerliği'yle kadr ü şânı muhâfaza vü vikâyet ve o hilâlde Sivas ve ba‘dehû Karaman eyâletleriyle müşârun ileyhe i‘ânet ve iki yüz beş Safer'inde' Köstendil Sancağı'yla tahkir ve iki yüz beş Rebî’ulevvel'inde Bosna Eyâleti'yle tevkır olunup, mebde’-i âheng-i ceng olmak hasebiyle * Dâğ-est-i hemân çâre-i dâğî ki köhn şod. Hem-nakş-ı kadem mahv-kuned nakş-ı kadem-râ
mefhûmuna ri‘âyeten maslahat-ı âştî vü sitîz ‘uhdesine ihâle olunmak tecvîz-kerde-i erbâb-ı temyîz olup, Köstendil'den hareket ile Bosna Yeni-bâzâr'ına vusûlünde, tekrâr mühr-i hümâyûn ile karîrü'l-‘ayn ve ‘unvân-ı Serdâr-ı ekremî ile me‘mûr-ı muhârebe-i hasmeyn oldu. İki yüz altıda' terk-i mükâfeha ve ‘akd-i musâlaha ile Âsitâne-i sa‘âdet'e ‘avdet ve sâl-i mezkûr Ramazân'ının [Ü3 ] on birinci günü'4 Sadr-ı devletden müfârakat edüp, ‘izz u vekâr ile Anapa Ser‘askerliği ve Trabzon Eyâleti ‘uhdesine tefvîz olunup, cânib-i mezbûra şitâb ve iki yüz yedi senesi Cumâdelûlâsı'nın on sekizinci günü'5 Cidde mansıbı ve Medîne-i münevvere muhâfazasıyla ‘izz ü şeref iktisâb edüp, yedi sene o makâm-ı vâcibü'l-ihtirâmda hıdmet-i reft-rûbî-yi Ravza-i Seyyidü'l-enâm ‘aleyhi efdalü's-salâti ve's-selâm ile iştigâl ve târîh-i mezkûrda dâr-ı fenâdan dâr-ı bekâya irtihâl eyledi.
Müteveffây-ı müşârun ileyh mehîb ü vakür ve müşekkel ü gayûr, Beytülmâl-i Müslimîn'i itlâf ü izâ‘adan [Ü4 ] mücânib ve ihâta-i idrâki kadr-ı nâmûs-ı Saltanat'ın hıfzına müvâzıb olduğundan gayri, menhiyyâtdan keşîde-pâ ve icrây-ı vâcibât-ı dîniyye ile rızâ-cûy-ı Hudâ olup, eyyâm-ı mesâffda metîn ve celâdetde mânend-i şîr-i ‘arîn ve cûd ü sehâda mu‘tedil ve gıll ü gışşdan pâk-dil bir Vezîr-i dilîr idi. Ancak berrânîden gelme Vezîr
Cevdet Paşa, Târîh'inde -tarihi net olarak zikretmemekle birlikte- III. Selîm'in tahta çıkışından iki ay sonra (Ramazân 1203) Yûsuf Paşa'nın Sadâret'ten azledildiğini söylemektedir (bk. Cevdet, Târîh, VII, 83). Vâsıf Efendi ise, h. 1203 vak‘alarını kaleme aldığı cildinde, Avusturya ve Rusya'ya karşı kış aylarında alınan mağlubiyetler üzerine Yûsuf Paşa'nın azledip yerine Vezîr Hasan Paşa'yı nasbetmeyi uzun zamandır düşünen Sultan III. Selîm'in kararını kesinleştirdikten sonra Ordu'da Çavuş-başı olan Genç Osmân Ağa'ya 7 Ramazân 1203 günü (1 Haziran 1789) bir Tebdîl Hasekîsi'ni gönderdiğinden ve 13 Ramazân 1203‘te (7 Haziran 1789) mühr-i hümayunun Yûsuf Paşa'dan alındığından bahsetmektedir (bk. Vâsıf, Mehâsinü'l-Âsâr, Millet Kütüphanesi, Ali Emîrî-Tarih, nr. 608, vr. -). Bu konuda Vâsıfın metinde verdiği “Receb 26” tarihinin Yûsuf Paşa'nın azledilmesine İstanbul'da karar verildiği gün olması kuvvetle muhtemeldir.
' 1-29 Safer 1205 = 10 Ekim-7 Kasım 1790.
'' 1-30 Rebî‘ulevvel 1205 = 8 Kasım-7 Aralık 1790. *
t f j jj j^ f.u jü/ / ji K^b o^ öi^ o^b = Eski yaranın çaresi yeni bir yaradır. Ayrıca bir ayak izini
başka bir ayak izi yok eder.” anlamına gelen Farsça deyiştir.
''' 1 Muharrem 1206 = 31 Ağustos 1791 Çarşamba.

'4 11 Ramazân 1206 = 3 Mayıs 1792 Perşembe.

'5 18 Cumâdelûlâ 1207 = 1 Ocak 1793 Salı.
olduğundan, rüsûm-i devletden bî-haber ve ricâl-i devlete sû‘-i zannı olduğundan, akvâl-i esâfil-i etbâ‘ı ‘indinde mu‘teber olup, çok kerre ittifâk ile karâr bulmuş maslahat-ı devleti dâyiresinden ednâ bir kimse gelüp, hanzalistân re‘yiyle telh ve o mâddeyi ibtâl ü fesh edüp, bu sûretle etbâ‘ına mağlûb ve nâsa hüsn-i zann etmekle ma‘yûb idi, “Ve eyyü'n-nâsi leyse le-hû ‘uyûb” .
Penâh Süleymân Efendi müşârun ileyhin Sadâret-i ûlâsında bu fenâ-gehden rıhlet edüp, mutasarrıf olduğu Anadolu Muhâsebesi münhall olmuşidi. Kapucu-başıların muteberlerinden biri o günkü gün keyfe-me'ttefeka müşârun ileyhin ziyâretine varup: “Penâh Efendi vefât edüp, mansıbı olan Anadolu Muhâsebeciğili mahlûldur. [Ü3 ] İsterseniz size tevcîh edeyim” dediği meşhûr u mütevâtir ve resm-i devletden bî-haber olduğu zâhirdir. Ancak “Ve fi'l-havâdisi ve'l-eyyâmi tecrîbü”** mefhûmu üzere giderek dekâyık-ı devlete tahsîl-i vukuf edüp, şân-ı devleti muhâfaza ve nev-be-nev Devlet-i ebed-müddet'e hıdmet etmeği mülâhazadan hâlî değil idi. Sâhib-i terceme ile mahdûmu Zuhalî ve kevkeb-i bahtları dâyimâ müsta‘lî bulunup, ba‘zan sukut u vebâl sebebleriyle kendülerine idbâr u inhitât târî olsa bile, fi'l-hâl nuhûsetleri sa‘da münkalib ve necm-i râci‘-i ikbâlleri [Ü4 ] istikâmeti müstevcib olup, bu ‘illetle a‘dâları çok kerre intihâz-ı fursatla vücûdlarına îsâl-ı mazarrat kaydında oldular ise dahi, min-külli'l-cihât mekr u keydlerinden masûn ve biri hâmil-i mühr olduğu hâlde ve dîgeri böyle bir makâm-ı mübârekde zâyik-ı şerbet-i sekret-i reybü'l-menûn oldu.
Müşârun ileyh Muhâdiye Cengi'nde Nemçe taburunu şikest ve İmperator'un sît-i debdebesin pest ve devleteyn-i müttefikayn ile ‘akd-i musâlaha ve tavâyif-i ecnâd ve re‘âyây-ı za‘îfü'l-iyâda te‘alluk eden zahmet ü meşakkat-i seferiyyeyi izâha edüp, Medîne-i münevvere'de yedi sene emr-i muhâfazada vech-i murzî üzere kıyâm ve Yenbû‘ Vak‘ası'nda bezl-i cehd-i tâm ile o erâzî-yi mukaddeseyi mahrûs-i zarar-ı a‘dây-ı li‘âm eylediğinden fazla, celb-i zehâyir ve emniyyet-i turuk u me‘âbir mekâsıdıyla diyâr-ı Necid'e müstevlî olan *
y_j&gt; a ^J ^lji jj = Hangi insanın ayıbı yoktur ki!? anlamına gelen bu cümle, Ebu l Atâhıye ye ait olan ıtyı
yj&gt; ü ^i ^ûı Jj / &lt;j ^1p S ıs-n ilki / y^ S j t ^y j AUjî j / uy y^ ^ yy; = Seni görüyorum ki, kayboluyor ve sonra bir gün dönüyorsun. Neredeyse kaybolacaksın ve sanki [hiç] dönmeyeceksin. Sen kendisinde kusur olmayan bir dost mu arıyorsun? [Fakat bil ki] hangi insanın ayıbı yoktur ki!?” mısra‘ının son kısmından alınmıştır; bk. Ebû İshak İsma‘îl b. Kâsım b. Süveyd b. Keysân Ebü'l-‘Atâhiye, Dîvânü Ebi'l-’Atâhiye, Beyrut 1406/198ٌ6, s. 36.
—îk »i^ı j ö^ij/ı Q j = Olaylarda ve günlerde birer tecrübe vardır” anlamına gelen bu cümle, “ /jk â^îr S ü;^ jk j&gt; 4^ cişSı j ö3j/ı q j / = Ömrü uzun olan kimseyi sen bir telaşsızlık [rahatlık, telaşsızlık] halinde görürsün. Zira olaylarda ve günlerde birer tecrübe vardır” mısra‘ının ikinci kısmından alınmıştır; bk. Ebû Hayyân ‘Ali b. Muhammed et-Tevhîdî, Ahlâku'l-Vezîreyn, thk. Muhammed b. Tâvît et-Tanci, Dımaşk 1956, s. 470.
Vehhâbiyân ile kerem-i ülfet ve pey-der-pey celb-i erzâk ile sükkân-ı Tîbe-i tayyibe'yi vâreste-i zîk-ı ma‘îşet ve şiddet-i siyâsetle etrâf-ı şehirde olan lusûs-ı A‘râb'ı terhîb ve dâhilde olan bî-edebânı te’dîb ile ehâlîyi gunûde-i pister-i râhat u huzûr ve şahs-ı vâhid bir merhale mahalle münferiden gidüp gelmek ancak vaktinde vâki‘ olduğu meşhûr ve bâğ-zâr-ı cihânda meyve-i merâmı kemâle yetmiş mu‘ammerînden idüği gayr-i mestûrdur1761; tecâvezallâhu „an * seyyı âtihî .
