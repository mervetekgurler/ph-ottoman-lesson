‘Azl-i Ağa-yı Yeniçeriyân
Ordu-yi hümâyûn hareket etmezden mukaddem bi'l-fi‘l Yeniçeri Ağası nasb olunan ‘Ömer Ağa'dan her vechile sadâkat u ‘iffet ve rûz-i mesâffda şecâ‘at ü metânet me‘mûl iken, hîn-i hareketinde [Ü4 ] ve hılâl-i râhda [Ü3 ] bayrak küşâdı behânesiyle kati çok ◊ 1 Muharrem 1215 = 25 Mayıs 1800 Pazar.

◊◊ 1 Muharrem 1216 = 14 Mayıs 1801 Perşembe.

◊◊◊ 1 Ramazân 1215 = 16 Ocak 1801 Cuma.
kimesneler tecrîm ve Ordu-yi hümâyûn'da mevcûd yeniçeriye taksîm içün bahş u in‘âm olunan postal-behâyı nefsine tahsîs u tanzîm eylediğinden gayri, hîn-i muhârebede izhâr-ı cübn ü bed-dilî ve ‘illet-i tefrikanın medâr u mahmili olmağla, beyne'l-asâkir heybet ü vekârı münkesir ve bu sebeble Ocak-ı ‘âmire ahkâm u âdâbını tenfîze gayr-i muktedir olup, bekâsı muzırr ve ‘azli zamîr-i Sadr-ı müşterî-tedbîr'de müstetir olmuşidi.
Ordu-yi hümâyûn ‘avdetinde mûmâ ileyh ‘azl ve iki tûğ ile ‘Arîş muhâfazasına nakl olunup, Zağarcı-başı olan Ahmed Ağa def‘aten Ağa nasbı ile dil-şâd ve Ocak-ı ‘âmire turnacılarından olup, me‘mûr olduğu hıdmetlerde cesâreti meşhûd olan Kâsım Ağa, Zağarcı-başılık ile ber-murâd oldu.
