‘Azl-i Segbân-başı ve Humbaracı-başı ve Nâzır-ı Humbaraciyân
Bir müddetden berü Segbân-başı olan Mustafa Ağa işbu Rebî‘ulâhır'ın on sekizinci İsneyn günü'6 iktizây-ı vakt ü hâl ile mansıbından infisâl ve Edirne kurbünde vâki‘ çiftliğinde ikâmet içün şedd-i rihâl edüp, Âsitâne'de bi'l-fi‘l Kul Kethudâsı olan Bozacı-zâde Mehmed Ağa, Segbân-başı nasb olunup, münhall olan Kul Kethudâlığı, kureybü'l-‘ahdde Zağarcı-başı nasb olunan Kasım Ağa'ya ve Âsitâne'de vekâleti sâbıka Zağarcı olup, el-yevm Ruscuk'da mütemekkin Mektûbî-yi Sadr-ı a‘zâmî1 Recâ’î1763 Efendi'nin kayın-atası Mehmed Ağa'ya Zağarcı-başılık1764 tefvîz olunup, Rusçuğ'a Ocak mektûbu firistâde ve Humbaracı-başı İbiş Ağa ve Nâzırı Ya‘kûb Efendi dahi ri‘âyet-i şurûta tekayyüd edemediklerinden, Humbaracı-başılık, Ohrili İsmâ‘îl Bey'e ve Nezâreti, Matbah Emîni İsmâ‘îl Efendi'ye irâde olunup, yevm-i mezkûrda bunlar dahi telebbüs-i hil‘ât ile vâye-dâr-ı ‘izz ü rif'at [Ü3 ] oldular.
