Vak‘a-i İnce Bey ve telef-şüden-i sefîne-i Bâd-ı Nusrat
Kapudân-ı deryâ Vezîr Hüseyin Paşa hazretleri üç mâh kadar İskenderiyye etrâfında Donanma-yi hümâyûn ile deverân edüp, me‘kûlât1765 ve meşrûbâtlarına [Ü4 ] nefâd geldiğine binâ‘en, sefînelere teşhîn-i mâ‘ ve zâd içün Finike Lîmânı'na ‘avdet ve İnce Mehmed Bey'in râkib olduğu —Bâd-ı Nusrat” nâm sefine ile iki kıt‘a korvet sefinelerini ahvâli a‘dâya ıttılâ‘ içün o havâlîde tevkif ile lazime-i ihtiyâta ri‘âyet etmişidi. Mahall-i mezkûrdan müfârakatının üçüncü günü -ki şehr-i Rebî‘ulevvel'in yirmi birinci Salı günü ◊ idi- hübûb-ı rîh-i şedîd ile ka‘r-ı deryâ gaylân ve sademât-ı efvâc-ı emvâc i‘âde-i rûz-i hevlnâk-ı tûfân edüp, sâlifü'z-zikr İnce Bey'in râkib olduğu sefînenin mâyistra ve tirinkete sütûnları şikest olup, seyr ü hareketden ‘âtıl ve gice sâ‘at ikide Ebuhûr sığlarına düşüp, idâre vü tahlîsi müşkil olduğunu düşmen müşâhede ve ‘ale't-te‘âkub toplar atmağla sefînenin ekser yerini1766 küşâde eylediğinden gayri, cerîmlere rukûb ve sefîne üzerine vüsûb niyyetinde oldukları sefînede mevcûd askere mün‘akis oldukda, mukabele ve birkaç sâ‘at mukateleden sonra askerin bir mikdârı şehîd ve bâkisinde za‘f u fütûr bedîd olup, o esnâda zikr olunan korvetler yetişüp, bir mikdâr âdem tahlîs etdikden sonra, sefîneyi ihrâk ve İnce Bey ve1767 ru‘esây-ı sefîneden bir mikdâr âdem düşmen tarafından istirkak olunduğu ve mukaddemâ Fransızlar'ın üserâ mübâdelesi hakkında tahrîrâtları vârid olduğuna binâ‘en, kayd-ı esre giriftâr olanlar ile maslahat-ı mübâdeleye müsâ‘ade olunacağı Vezîr-i müşârun ileyh tarafından Fransız1768 Sergerdesi'ne tahrîr olunduğu haber-i hüzn-âveri işbu Rebî‘ulâhır evâsıtında^ vâsıl-ı [Ü3 ] Der-i devlet ve mübâdele husûsu dahi istimzâc olunup, rızây-ı tarafeyne muvâfık gelmediğinden, mevkuf-ı vakt-i meşiyyet kılındı.
Korvetler imdâdıyla [Ü4 ] İnce Bey'in tahlîs-ı nefs etmesi mümkin iken sûret-i isâr ihtiyâr eylemesi havf-ı mücâzât-ı vehmiyyeden neş‘et eylediği bedîdârdır. Donanma-yi hümâyûn kapudanlarının râkib oldukları sefâyinin birinde kazâ vü kader muktezâsıyla bir hâdise-i semâviyye zuhûr edüp, kavlen ve fi‘len indifâ‘ı kapudanın hîta-i kudret ve istitâ‘atinden1769 hâric olduğu ber-vech-i tahkik Kapudan Paşa hazretlerinin ma‘lûmu oldukda, o makule emr-i hâyili1770 ahkâm-ı kadere nisbetle reh-yâb olan kapudânını mu‘âhazeden dâmen-çîn olup, izhâr-ı infi‘âl ve çîn-i cebîn eylemedikleri me‘sûr-ı mezkûrun nezdinde vâsıl-ı derece-i ‘ilmü'l-yakin iken, imkân-ı semt-i necât ile ihtiyâr-ı mezellet-i isâr eylemesi mahall-i te‘accüb-i uli'l-ebsârdır. Kapudân-ı mezkûr hadd-i zâtında şecî‘ ü behâdır ve i‘mâl-i levendâta kadir bir kimse olup, ancak kibr ü nahvetle ma‘rûf ve da‘vây-ı “Ene lâ-gayr”* sıfatı ile mevsûf olup, hâdisât-ı rüzgârdan gafil ve hilye-i tecribe-i umûrdan ‘âtıl olmağla, bundan sonra kayd-ı esrden tahlîs-ı nefs ve eyyâm-ı zindegânîden bir müddet tahsîl-i yevm ü ems eyler1771 ise, eyyâm-ı kürbet ve âlâm-ı gurbet ahlâkını tehzîb ve nefs-i ebiyyesini1772 tezlîl ve ‘akl-ı tecâribi mesleğine delâlet ile a‘râz-ı zâtiyyeden olan zemâyim-i etvârını mahv eyleyeceği vâreste-i ityân-ı delîldir.
