Zikr-i istîsâl-i eşkıyâ ve zabt-ı Niğ^^U
Rumeli'de1774 serserî geşt ü güzâr ve ‘ibâd-ı za‘îfü'l-iyâda îsâl-i zarar u hasâr eden şekâvet-şi‘ârlara Vidin Muhâfızı'nın nihânî i‘âneti ve ikâmet ü hareketlerinde küllî müzâhereti yakînen ma‘lûm olup, tedmîr-i eşkıyâ irâdesiyle Silistre Vâlîsi Vezîr Mûsâ Paşa ve Tırhala Mutasarrıfı Vezîr Bilâslı Mehmed Paşa ta‘yîn olunup, mahall-i ictimâ‘ları olan emâkinde birkaç def‘a kıtâl ve ‘ale'l-husûs Tırnova Kasabası'nda merreten-ba‘de-uhrâ ceng ü cidâl vuku‘uyla Tırhala Mutasarrıfı tarafından kasaba-i mezkûre tahliye ve vücûd-i levs-âlûd-ı muhâlifînden o havâlî bi'l-külliyye tasfiye olunmuşidi. Eşkıyây-ı mezbûre Plevne ve Berkofça ve Niğbolu'ya Vidin Muhâfızı'nın icâzet ü delâletiyle duhûl ve giderek her tarafa vuku‘-ı mazarratları ihtimâli tahdîş-i kulûb-ı erbâb-ı ‘ukul edüp, binâ-berîn Mûsâ Paşa, Niğbolu zabtına ve Mehmed Paşa, Plevne cânibine ta‘yîn olunmuşidi. Vezîr Mûsâ Paşa şehr-i Rebî‘ulâhır'ın yirminci günü^ me‘mûr-ı ma‘iyyeti olan asâkir ile Ziştovi'den hareket ve şehr-i merkumun yirmi dördüncü [Ü4 ] günü ‘ale's-seher Niğbolu üzerine hücûm ile tedmîr-i eşkıyâya mübâderet ve bir-iki sâ‘atden sonra varoş zabt olunup, fi'l-hâl Tirsinikli-zâde Kapucu-başı İsmâ‘îl Ağa kulle zabtına irsâl olunmağla, ber-vech-i sühûlet ü âsânî o dahi dâhil-i kabza-i asker-i Cihân-bânî olup, varoşdan firâr eden eşkıyâ kal‘aya tehassun ve zuhûr-i imdâd fikriyle izhâr-ı sebât ü temekkün [Ü3 ] ve mütâla‘aları üzere Plevne tarafından imdâdları tebeyyün edüp, Tuna tarafından kal‘aya duhûl kasdında oldukları te‘ayyün eyledikde, asâkir-i devlet bî-muhâbâ üzerlerine hücûm edüp, bir mikdârı kal‘aya firâr ve bir mikdârı kantara-i seyfden güzâr ve otuz mikdârı hayyen teslîm-i nefs-i bed-kirdâr edüp, müte‘ayyinlerinden yirmi kadar ru‘ûs-i ru‘esâ, Âsitâne'ye resâ olup, meydân-ı siyâsete ilkâ olunmuşidi. Muhâsaranın sekizinci günü -ki Cumâdelûlâ gurresi idi^- ahşâmdan bir sâ‘at mukaddem kal‘aya yürüyüş tarîkıyla hücûm gösterilüp, beş sâ‘at kadar muhârebeden sonra eşkıyây-ı li‘âm, mütezelzilü'l-akdâm ve birer fürce bularak rehgîrây-ı vâdî-yi inhizâm olmalarıyla, kal‘a mazbût-ı asker-i Pâdişâhî ve gürûh-ı muhâlifînin ekseri matmûre-nişîn-i demâr u tebâhî olduğu peyâmı vârid-i südde-i ‘adâlet-penâhî oldu.
