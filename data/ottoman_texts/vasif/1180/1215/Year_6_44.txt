Zuhûr-i harîk
Şehr-i mezkûrun yirmi sekizinci Cum‘a gicesi sâ‘at dörtde iken Beylerbeyi'de vâki‘ Es‘ad Ağa'nın yalısından âteş zuhûr edüp, sâhil-i mezbûru ve kurbünde olan Sadrıa‘zam Kethudâsı ‘Osmân Efendi'nin yalısını ihrâk ve zimâm-ı şiddet-i rîh intılâk üzere iken, sâyir yalılara sirâyet etmeyüp, fazl-ı hazret-i Hallâk o âteş-i zâtü'l-vekûdu ıtfâ ile civârda vâki‘ ashâb-ı sevâhili mazhar-ı merhamet ü işfâk eyledi.
