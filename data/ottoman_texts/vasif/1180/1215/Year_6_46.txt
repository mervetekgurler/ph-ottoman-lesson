Terceme
Müşârun ileyh Dürrî-zâde Mustafa Efendi'nin sadef-i sulbünden bin yüz elli üç târîhinde'4 zîb-i târik-i vücûd ve ziyâ-pâş-ı ‘âlem-i şühûd olup, fekk-i ‘alâka-i kımât ve siniyy-i ‘ömrü ‘akd-i heftümîne irtibât ‘akabinde Ak Mahmûd-zâde Zeynel‘âbidîn1781 Efendi'den ahz-ı varak-pâre-i mülâzemet ve altmış yedi târihinde' vâki‘ Murtezâ Efendi'nin meşîhatinde medrese ru‘ûsuna neyl ile kesb-i evvelîn-i pâye-i menzilet edüp, peder-i vâlâ-güherinin meşîhat-i sâniyesi hengâmı olan seksan târihinde Yenişehir ve dört sene murûrunda pederinin üçüncü defasında bâ-Pâye-i Mekke, Burusa Mevleviyyeti ile ‘âlî-kadr olmuşidi. Doksan dörtde' bi'l-fi‘l İstanbul Kadılığı ile mazhar-ı eltâf ve doksan altıda'1782 Seyyid İbrâhîm Efendi yerine Nakıbüleşrâf olup, birâderi ‘Atâ’ullah Efendi'nin meşîhatinde doksan yedi târihinde^1783 zabt etmek üzere [Ü4 ] bi'l-fi‘l Sadr-ı Anadolu ve doksan sekiz târihinde'6 yine birâderi meşîhatinde Nâfi‘ Efendi fevtinden Sadr-ı Rumeli olup, doksan dokuzda'1784 ‘Arab-zâde Ahmed ‘Atâ‘ullah Efendi cür‘a-nûş-ı câm-ı himâm ve Sâhib-i terceme Müfti'l-enâm olmuşlar idi. Altı mâh murûrunda Yûsuf Paşa'nın Sadâret'ine vaz‘-ı engüşt-i dahl ü i‘tirâz etmek sebebi ile ‘azl olunup, sâhil-hânesinde ikâme vü îvâ ve iki yüz dört târihinde'1785 ‘ulemây-ı a‘lâma vâki‘ olan buhrân u inkılâb zemânında Tâyif'e nefy ü iclâ olunup, bu sebeble ferîza-i haccı edâ ve arpalığı olan Kütahya'ya ‘avd ile me‘zûn ve andan sâhil-hânesine iyâb ruhsatını iktisâb ile râhat-yâb-ı huzûr u sükûn olmuşidi. İki yüz altı senesi Zilka‘de'sinin yirmi ikinci günü'1786 mükerreren Şeyhulislâm ve Hallâl-i müşkilât-ı enâm olup, on üç senesi Rebî‘'inin on [Ü3 ] sekizinci günü'10 mesned-i Fetvâ'dan dûr ve Burusa'da ikâmete me‘mûr ve üç mâh murûrunda sâhil-hânesine ‘avdet ile mesrûr olup, târîh-i mezkûrda enfâs-ı ma‘dûdesin itmâm ve mak‘ad-ı sıdka hırâm eyledi.
Müşârun ileyh asîl ü ‘arîk ve usûl-i âşinây-ı tarîk, ‘azbü'l-beyân, taliku'l-lisân, beşûş u behîc ve ri‘âyet-kerde-i resm-i te‘ennî vü tedrîc olup, ancak ‘umûm nâsa ‘araz-ı gayr-i müfârık olan muhâfaza-i câh u i‘tibâr ve ilâne-i ‘arîke-i agyâr mekâsıdıyla benî nev‘inin müteneffislerini sû‘-i zikr ile me‘lûf1 ve li-ecli't-tefekküh ahadühümâyı âhara tutuşdurmak san‘atı ile ma‘rûf idi. İmtidâd-ı zemân ile dâyiresinde dâd ü sited ve ahz u redd mu‘âmeleleri derkâr iken, yemîn ü yesârında bulunan erbâb-ı idâre vü ‘ukul dâd ü dihişe vaz‘-ı tarîk [Ü4
] ve mûyu revgandan tefrîk ile mahdûmlarını ve kendülerini yapup, a‘dâya söz bırakmadıkları hâllerine vâkıf olanlardan menkuldür.
