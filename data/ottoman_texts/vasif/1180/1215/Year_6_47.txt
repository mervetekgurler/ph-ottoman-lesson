Mübâdele-i tasdîk-nâme-i Korfa
Bi-‘inâyetillâhi'l-Meliki'l-Kadîr dâhil-i kabza-i teshîr-i Şehriyâr-ı kişver-gîr olan Korfa ve tevâbi‘i adalara “Cezâyir-i Seb‘a-i Müctemi‘a Cumhûriyyeti” ‘unvânı verilüp, Dubrovniklü gibi üç senede bir cizyelerin vermek şartıyla Devlet-i ‘aliyye ra‘iyyetini kabûl eyledikleri ve bu esnâda cumhûr-ı mezbûr tarafından lâzım gelan tasdik-nâmeleri vârid olup, yedlerine verilan nişân-ı ‘âlî ile işbu Cumâdelâhıre gayetinde^ mübâdele olunmağla, mazmûn-ı nişân-ı ‘âlî-şân şurût-ı serbestiyyet ve ‘uhûd u muvâfakatlerini mutazammın olduğundan, bu mahalle sebti istihsân olundu.
Venedik'den münfekk Korfa ve Zanta ve Kefalonya ve Ayamavra ve Pakso ve İtake ve Çuka ve bunlara mülhak meskûn ve gayr-i meskûn ne kadar adalar var ise, sûret-i hükûmet-i [Ü3 ] dâhiliyyeleriyle idâre olunmak üzere “Cezâyir-i Seb‘a-i Müctemi‘a Cumhûru” nâmıyla Devlet-i ‘aliyye'nin tâbi‘ ve mahkûm u mahmîsi bir cumhûr olup, ancak cezâyir-i mezkûrenin vücûh u asîl sergerdegânına imtiyâz vermek şân-ı devletden olup, dâhilî nizâmları ka‘idesi üzere ittifâk-ı ârâ ile müntehab olan sergerde ve asil-zâdelerine “Beyler” ta‘bîri ıtlâkı ve o tarafa dâyir ısdâr olunan evâmir-i ‘aliyyede ber-minvâl-i muharrer “Beyler” ve “Kinez” elkabı yazılmak1787 câyiz ola.
Ve mugayir-i rızây-ı hümâyûn cezâyir-i mezkûre ehâlîsi beyninde münâfere vü münâza‘a misillü müte‘assirü'l-indifâ‘ bir hâlet zuhûrunda cezâyir-i mezkûrenin Memâlik-i mahrûse'ye kurbiyyetleri ve Saltanat-ı seniyye'ye teba‘iyyetleri cihetleriyle hâlet-i mezkûrenin indifâ‘ına ve esbâb-ı emniyyetlerinin istihsâline [Ü4 ] taraf-ı Devlet-i ‘aliyye'den müsâ‘ade erzânî buyurulup, derhâl cumhûr-ı mezkûr tarafından Bâb-ı ‘âlî'ye keyfiyyet ‘arz u ifâde olunup, vech-i münâsibi üzere Devlet-i ‘aliyye tarafından def‘ine ikdâm ü himmet oluna.
Cumhûr-ı mezkûr tâbi‘-i devlet ve taht-ı sâye-bân-ı saltanatda âsûde-nişîn-i emn ü râhat olmak hasebiyle Devlet-i ‘aliyye'ye dostluk edenlere, dostluk ve husûmet edenlere, muktezây-ı mahkûmiyyet ü teba‘iyyetleri üzere her hâlde bî-taraf olup, emr-i ticâretde dahi

◊ 29 Cumâdelâhır 1215 = 17 Kasım 1800 Pazartesi. ‘aynı ile Dubrovniklü'ye verilan imtiyâzât ile mer‘î olalar. Ve Devlet-i ‘aliyye'nin düvel-i sâyire ile muhârebesi vukü‘unda Dubrovniklü gibi emr-i ticârete mübâşeret eyleyüp, husamây-ı devlete me’kûlât ve meşrûbâta müte‘allık bir habbe ve bir katre ve âlât ve mühimmâta müte‘allık bir şey vermeyüp, kendü tekne ve mellâh ve kara askerleriyle dahi imdâd etmeye.
Ve Donanma-yi hümâyûn sefâyini hâcet mess etmedikce cezîre-i mezkûreye ‘azîmet etmeyüp, ancak furtuna ve sebeb-i lâzım cihetleriyle cezâyir-i mezkûreye [Ü3 ] ve bâ-husûs Korfa lîmânlarına ve tersânesine duhûl muktezî oldukda, cumhûra izhâr olunarak varmaları câyiz olup, o hâlde cumhûr tarafından dahi esbâb-ı hürmet istihsâline ihtimâm oluna. Ve berü tarafdan dahi ta‘mîr ü termîm maslahatı içün lâzım gelan meblağ ve ücret-i ‘ameliyye edâ olunup, kezâlik Donanma-yi hümâyûn sefâyini ve tüccâr tekneleri bu adaların kangısına varırlar ise aldıkları zehâyir ve sâyir levâzımın behâsını râyici üzere edâ edüp, karantina ve sâyir nizâm-ı beldeye ri‘âyet eylemeleri kapudanlarına ve sâyir iktizâ edenlere dâyimen ve müstemirren tenbîh ü te‘kîd oluna.
Cumhûr-ı mezkûrun memleketleri cezâyir olmak hasebiyle Memâlik-i mahrûse'den ve Ak-deniz adalarından ve ‘ale'l-husûs Mora'dan1788 Arnabudluk iskelesine [Ü4 ] varınca, Guraf dağları sekenesi ve Soloz ve Çâm tâyifeleri ve “Korveloş” ta‘bîr olunur “Novica” ve “Himara” nâm mahallerin ehâlîsinden ve'l-hâsıl Memâlik-i mahrûse'nin her kangı mahallinden olur ise, şekavet ü ‘isyânı irtikâb eden ‘usât ve sâyir esbâb u ‘ilele mebnî zikr olunan mahalleri melce’-i ittihâz eden eşkıyâ vü bugat, cezâyir-i merkümenin birine firâr u ilticâ eder ise, derhâl ahz u habs ve kangı mahalden gelmiş ise o mahallin zâbitine mukayyeden gönderilüp, keyfiyyeti ve o maküleleri ism ü resmleriyle bâ-defter konsolosları ma‘rifetiyle Bâb-ı ‘âlî'ye ifâde eyleyeler. Kezâlik cezâyir-i mezkûre ehâlîsinden biri töhmet-i şenî‘a sebebi ile tahlîs-ı girîbân kaydına düşerek, Donanma-yi hümâyûn ve tüccâr sefâyinine ve yâhûd kara tarafına firâr ederi olur ise, cumhûr tarafından taleb olundukda, teslîm olunalar. Ve Memâlik-i mahrûse re‘âyâsından ticâret ve yâhûd cihet-i uhrâ1789 ile cezâyir-i mezkûrede tevattun ve nakl eder olur ise, vechen mine'l-vücûh kabûl olunmayup, [Ü3 ] o maküleler tard u def‘ olundukdan sonra, mahall ve şekilleri ve ne takrîb tevattun kaydına düşdükleri ism ü şöhretleriyle defter olunup, her vakit ve ekalli altı mâhda bir kerre Bâb-ı ‘âlî'ye irsâl oluna.
Ve cumhûr-ı mezkûr işbu nişân-ı hümâyûn târihinden i‘tibâr ile senevî maktû‘an tahsîs olunan yirmi beş bin guruş, üç senede bir müctemi‘an yetmiş beşer bin guruş kendi elçileriyle yâhûd Âsitâne'de mukim konsolosları olan Bey-zâde ma‘rifetiyle Hazîne-i ‘âmire'ye teslîm eyleyeler. Ve bu bâbda Dubrovniklü'ye müsâ‘ade olunan rüsûm ne ise mezkûru'l-mikdâr cizyelerin teslîmine me‘mûr elçilerine dahi müsâ‘ade-i seniyye tecvîz oluna. Cumhûr-ı mezkûrun cizyesi li-ecli'l-imtiyâz [Ü4 ] ber-vech-i maktû‘ edâ olunmasına müsâ‘ade-i Şâhâne erzânî buyurulmağla, memâlik-i Hâkâniyye'de bulunan ve âmed-şüd eden re‘âyâlarına kâyinen-men-kân cizyedârân ve sâyir ehl-i ‘örf taraflarından cizye mutâlebesi ve sâyir tekâlîf ile rencîde olunmamaları içün iktizâ edenlere evâmir-i ‘aliyye neşr olunup, ancak hılâf-ı rızâyı hümâyûn o makalelere1790 ta‘arruz vukû‘ bulmamak içün sahîh adalu oldukları temyîz ü teşhîs olunmak1791 içün her birine kâ‘ideleri üzere beldeleri tarafından birer kağıd i‘tâ oluna.
Ve cezâyir-i mezkûrenin cümlesine ehl-i İslâm ve re‘âyâ1792 tüccârı ber-vech-i serbestiyyet âmed-şüd edegeldikleri gibi, mahâll-i mezbûrenin ehâlîsi dahi dâyire-i ticâretlerin tevsî‘ içün Memâlik-i mahrûse'de vâki‘ bi'l-cümle sevâhil ve iskelelere ‘aynı ile Dubrovniklü misillü me‘zûn olalar. Ve bundan gayri cumhûr-ı mezkûrun tüccâr ve kapudanları sâyir Memâlik-i mahrûse re‘âyâsı gibi kendülere mahsûs bayraklarıyla li-ecli't-ticâre Kara-deniz'e dahi âmed-şüde me‘zûn olalar.
Ve cumhûr-ı mezkûr Devlet-i ‘aliyye'nin cizye-güzâr [Ü3 ] ve ‘ubûdiyyet-kârı olmak hasebiyle ferîza-i zimmet ü1793 teba‘iyyet ve mahkûmiyetleri olan sadâkat ü itâ‘ati îfâ etdikçe1794, revâbıt-ı dâhiliyye vü hâriciyyelerinde Dubrovnik cumhûru hakkında ez-kadîm cârî olan istihkâkât ü imtiyâzâtın cümlesiyle kâm-yâb olalar. Ve Dubrovniklü'nün tüccâr ve sefâyini Murâbıt Ocağları'n[ın] ta‘arruzundan ne vechile te‘mîn olunmuşlar ise, cumhûr-ı mezbûrun dahi tüccâr ve sefâyini ‘aynı ile te‘mîn olunalar.
Ve Mora ve Arnabudluk taraflarından cumhûr-ı mesfûr celb-i zehâyir ile te‘ayyüş edegeldiklerine binâ‘en, zehâyire muhtâc olduklarında ve zikr olunan mahallerde dahi feyz u bereket bulunduğu hâlde def‘-i zarûretleri içün1795 bundan böyle dahi [Ü4 ] bi't-terâzî akçalarıyla muhtâc oldukları zehâyiri tedârüke me‘zûn olalar.
Ve emr-i ticâret ve sâyir mu‘âmelâtın idâre vü temşiyeti içün lâzım gelan iskelelerde birer konsolos ve yâhûd konsolos vekîlleri ikame olunup, iktizâ eden berâ’et1796 ve evâmir i‘tâ oluna. Ve Dubrovniklü ne mikdâr gümrük verir ise bunlar dahi o mikdâr resm-i gümrüğü edâ edeler. Ve ehl-i İslâm ve re‘âyâ tüccârı Dubrovnik'de ne mikdâr gümrük verirler ise bunlar dahi o mikdâr gümrük alalar. Ve vilâyet ve memleket ve hisârlarına ve kendülerine sancak beylerinden ve su-başılardan ve tüccârdan ve sâye-i saltanatda olanların birisinden zarar u ziyân erişmeye. Ve mukaddemâ kal‘aları ve vilâyetleri ne vechile emn ü emân üzere ise, yine ol vechile emn ü emân üzere ola. Ve Memâlik-i mahrûse'de âmed-şüd etdikçe rızıklarına ve davarlarına ve kendülerine mahsûs esvâblarına dahl ü ta‘arruz ile zahmet verilmeyüp, bâc taleb olunmaya. Ve bu makûle ziyân kasd edenler Der-‘aliyye'ye ‘arz olunup, haklarından gelinüp, rızıkları [Ü3 ] tazmîn etdirile.
Ve Venedik'den münfekk olup, bu defa zabt u teshîr olunan karada kâ’in1797 “Parga” ve “Preveze” ve “Voniça” ve “Putrinto” nâm mahallerde ve bunların tevâbi‘ u levâhıkında cumhûr-ı mezkûr ehâlîsinden emlâk sâhibi olanlar kendi mülklerin fürûht etmek murâd ederler ise, re‘âyây-ı Devlet-i ‘aliyye'den mahâll-i mezkûre ehâlîsi ve gerek sâyir re‘âyây-ı Devlet-i ‘aliyye ve yâhûd cumhûr-ı mezkûr re‘âyâsına1798 değer-behâlarıyla bi't-terâzî fürûht edüp, sâyir müste’menlere fürûht etmeyeler; tahrîren fi'l-yevmis's-sâmin min şehri Zilka‘de sene erba‘a ‘aşeratte] ve mi’eteyn ve elf . [Ü4 ]
