Lâhıka
Tevazzu‘-ı cemâ‘at-i Müslimîn içün Sinân Paşa Köşkü tahtında vâki‘ Harem havlîsinde ‘an-asl şâdırvân binâ olunmuş olup, zîk-ı mecâl sebebi ile mütevazzî ve züvvâra harac u zahmet târî olmağın, zikr olunan şâdırvân câmi‘-i şerîf havlîsi vasatına nakl olunup, bu cihetle ümmet-i Muhammed'e sühûlet ve Harem havlîsine vüs‘at geldiğinden gayri, ahvâl-i zarûriyye-i beşeriyyeden olan kazâ‘-i hâcet içün mebnâ olan künüf dahi ‘an-asl bir mahall-i

◊ 19 Rebî‘ulevvel 1213 = 31 Ağustos 1798 Cuma. gayr-i münâsibde binâ olunmuş olduğundan, hâric-i harem-i câmi‘de müceddeden künüf-i müte‘addide binâ olunup, o makam-1 mübâreke hürmet ve şart-ı edebe ri‘âyet olundu.
[Ü3 ] Eyyâm-ı şitâda câmi‘-i şerîfe ferş olunacak halıların tûl ve ‘arzları mahallerine tatbîk ile ‘Uşşâk Kasabası'nda [Ü4 ] ezhâr-ı gûnâ-gûn ve elvân-ı bedâyi‘-numûn ile nesc ü nakş ve ol buk‘a-i latîfeye ferş olunduğundan gayri, pîrâmen-i câmi‘-i şerîfe hatt-ı celî ve zer-hall ile âyât-ı Furkaniyye tenmîk ve Sadrıa‘zam ve Dâru's-sa‘âde Ağası ve Kayim-makam Paşa hazerâtı ve Silahdâr-ı hazret-i Şehriyârî ve Hazînedâr Ağa ve Hazîne Kethudâsı Ağa tarafından takdîm olunan sîm âvîzeler dahi vâhiden-ba‘de-vâhidin mahallerine inâte vü ta‘lîk olundu. Câmi‘-i mezkûr hâricinde müceddeden ba‘zı dekâkîn ve mesâkîn binâ olunduğundan, o etrâf gereği gibi ma‘mûr u âbâd ve cemâ‘at-i Müslimîn'e sebeb-i kesret ü izdiyâd olduğundan gayri, tezâ‘uf-i ecr niyyeti ile ekasî-yi emkineden musallîlerin fevc fevc vürûdları manzûr ve ol fırka-i nâciye a‘kab-ı salavâtda nekavet-i sudûr ile Bânî-yi sânî olan Şehriyâr-ı kâmilü'ş-şu‘ûr hazretlerinin edây-ı ferîza-i du‘ây-ı ‘ömr ü devletlerine mecbûr olmuşlardır.
