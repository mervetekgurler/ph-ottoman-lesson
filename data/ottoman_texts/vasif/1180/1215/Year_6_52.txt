Nasb-ı Emîn-i Gümrük
Ordu-yi hümâyûn Nüzül Emâneti ile Sadrıa‘zam hazretlerinin bi'l-ma‘iyye istıshâb buyurdukları Selânikî Hasan Ağa, hıdmetinde izhâr-ı sadâkat ve tahliye-i Mısır mukavelesinde ‘alâ-tarîkı'r-rehn Françelü tarafında ikamet ile mübtelây-ı meşakkat olup, me‘mûr olduğu Nüzül Emâneti'nin idâresinde tâkati kalmadığını beyân ve Âsitâne'ye ‘avdet ve ma‘a'z-zamm Gümrük Emâneti ile ez-ser-i nev kesb-i tâb ü tüvân etmek husûsunu âverde-i zebân-ı tibyân etmekle, mes‘ûlüne müsâ‘ade olunmak niyâzıyla Âsitâne-i sa‘âdet'e i‘âde kılınmışidi. Ancak Gümrük gibi cesîm mukata‘anın ümenâya ilzâm ü tefvîzi hengâmında istihsâl-i nef‘-i mîrî iltizâm olunduğundan, Ağa-yı mûmâ ileyhin [Ü3 ] bu def‘a taleb-kâr olduğu emti‘a ve tevâbi‘i gümrüğüne ne mikdâr zamm eyleyeceği [Ü4 ] istifsâr olundukda, ‘an-asl kasd ü niyyeti Devlet-i ‘aliyye'ye sıdk u hulûs ile hıdmet olduğundan, yüz yetmiş beş bin guruş zamm edeceğini ve zamm-ı mezkûr altışar buçuk sene mu‘accele ve beşer kîse fâyiz ile yetmiş tâm sehm i‘tibâr olunup, nisvân u ricâlden tâliblerini bulup, refte refte fürûht ve mu‘accelâtından hâsıl olacak iki bin iki yüz yetmiş beş bin kîseyi umûr-ı seferiyyeye sarf içün ceste ceste Îrâd-ı Cedîd Hazînesi'ne teslîm eyleyeceğini ifâde etmekle, gümrük eshâmında mu‘teber olan şurûta tatbîkan işbu on beş senesi Mart'ı ihtidasından' iki taksît ile fâyizi istîfâ olunmak şartıyla lede'l-istîzân kayimeleri terkîm ve Ağa-yı mûmâ ileyhe teslîm ve işbu Cumâdelâhıre'nin sekizinci îsneyn günü00 kapuya da‘vet ve on altı senesi Mart'ından' zabt şartıyla Gümrük ve tevâbi‘i Emâneti içün dûş-i sadâkatine ilbâs-ı hil‘at olundu.
