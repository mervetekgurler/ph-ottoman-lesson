İhsân-ı pâye be-Madrûbî Ahmed Efendi ve Kadî-yi Şehr-şüden-i Mîr Mehmed Emîn Efendi
Sâbıka Galata Kadısı ve Mekke-i mükerreme Pâyesi olan Madrûbî Ahmed Efendi'nin min-ciheti'l-kıdem îstanbul Kadılığı hakk-ı sarîhi olduğu müsellem ise dahi, siniyy-i ‘ömrü ‘akd-i seb‘îne mütenâhiz ve bu hatb-ı cesîmi idârede zahmet-keş ü ‘âciz olacağı zâhir ü bâriz olup, sâbıka Galata Kadısı ve Mekke-i mükerreme Pâyesi olup, ‘akl ü rüşdü mücerreb ü ma‘lûm olan Emîn Paşa-zâde Mehmed Emîn Beyefendi tercîh ve evleviyyeti tasrîh olunduğuna binâ‘en, Madrûbî Ahmed Efendi'ye şehr-i mezkûrun onuncu gününden'4 i‘tibâr ile îstanbul Pâyesi ihsân ve on beşinci günü'5 bi'l-fi‘l îstanbul Kazâsı, mîr-i mûmâ ileyhe tevcîh olunup, [Ü3 ] yedlerine i‘tây-ı fermân-ı [Ü4 ] ‘âlî-şân kılındı.
