Zuhûr-i harîk
İşbu Cumâdelâhıre'nin yirmi üçüncü [Ü3 ] Çehârşenbih ahşâmı sâ‘at dokuzda iken Akseray'da vâki‘ Mi‘mâr-ı sâbık Bekir Ağa'nın hânesi, kurbünde olan iki hâne ile sûzân oldukdan sonra, fazl-ı Rabbü'l-‘ibâd ile karîn-i inhıdâm oldu.
Tevcîh-i Bosna ve Eğriboz
Bosna Vâlîsi Vânî Mehmed Paşa'dan tama‘a dayir zuhûr eden tavr-ı bü'l-‘aceb, ihtilâli memlekete sebeb ve ‘azli müstehab olduğuna binâ‘en, şehr-i mezkûrun yirmi yedinci Sebt günü' müşârun ileyh ‘azl ve Bender muhâfazasına me’mûr ve Bosna Eyâleti ile Eğriboz Muhâfızı olan Vezîr Hakkı Mehmed Paşa mesrûr olup, Hotin Muhâfızı Vezîr Yûsuf Paşa'nın

◊ 24 Cumâdelâhır 1215 = 12 Kasım 1800 Çarşamba.
dahi ilhâka ihtiyâcı mukarrer olmağla, münhall olan Eğriboz Sancağı kemâ-kân hıdmet-i muhâfazada olmak şartıyla tarafına tevcîh ü ihsân ve Bender Muhâfızı Vezîr Ahmed Paşa'ya dahi1811 hall-i İlâhî zuhûrunda bir mansıb ‘inâyet olunacağı tazammunuyla ısdâr-ı emr-i ‘âlî-şân olundu.
Vânî Mehmed Paşa'nın bâlâda zikr olunduğu vech üzere hırs u tama‘ı yevmen-fe-yevmen mütezâyid ü mevfûr ve giderek tevlîd-i fitne vü şûr edüp, ehâlî-yi Bosna ictimâ‘ ile indifâ‘-ı mezâlimi niyâz eylediklerinde, Kethudâ'sını cem‘iyyete irsâl ve aglâz-ı kelâm ile keşf-i celiyye-i hâl eyledikde, sebük-serân-ı ehâlî envâ‘-ı şütûm ile Kethudây-ı mezbûr üzerine hücûm eylediklerinden, mekşûfü'r-re‘s firâr ve kazıyyeyi Paşa'sına iş‘âr edüp: “Travnik'de mukim Mîr-i mîrân'dan Süleymân Paşa bu fitne hudûsüne ‘illet oldu” deyü tevehhüm olunmağla, istifsâr-ı sebeb-i cem‘iyyet ve istişâre-i umûr-ı memleket behânesiyle Paşa-yı mûmâ ileyh Serây'a da‘vet olunup, geldiği gibi şemşîr-i gadra [Ü4 ] ‘alef ve o mazlûm u1812 bî-günâhı telef ile hânumânını vîrân ve dûdmânını mübtelây-ı enîn ü figan [Ü3 ] eyleyüp, bu tehevvür ü gazab ehâlînin bir kat dahi ‘adâvet ü buğzuna sebeb olup, ‘âdetleri üzere serhadlere irsâl-i haber ve müşârun ileyhe îsâl-i zarar mukarrer iken, bu keyfiyyete vuküfdan mukaddem vukü‘-ı ‘azli mahz-ı isâbet ve belki ‘ayn-i kerâmet olduğu zâhirdir.
