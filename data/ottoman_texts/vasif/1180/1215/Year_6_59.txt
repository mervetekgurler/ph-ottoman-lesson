Nefy-i Kadî-yi sâbık-ı Haleb
Es‘ad Efendi-zâde Şerif Efendi'nin meşîhatinde Perdeci ve erbâb-ı hırs u emele Çerhacı olan1813 Burusalı Hasan Efendi1814, Burusa'nın Dâhil müderrislerinden iken himmet-i mahdûm ile Devriyye Mevleviyyeti'ne nâyil ve Diyârbekir ve Bağdâd1815 ve iki def‘a Filibe'yi zabt ile fâka vü zarûreti zâyil olmuşidi. Geçen sene sebeb-i ma‘lûm ile Haleb Mevleviyyeti'ni ihtilâs ve rûz u şeb dil-beste-i saydı olduğu nahçîr-i merâmı iftirâs edüp, galebe-i tekazây-ı sefeh ve belki kemâl-i hırs u şereh iktizâsıyla ba‘de'l-in‘izâl Ordu-yi hümâyûn tarafına şedd-i rihâl ve Sadrıa‘zam hazretlerini ta‘cîz ü tasdî‘ ile Edirne Pâyesi'n tahrîr etdirdikden sonra, Âsitâne'ye râhî ve tahsîl eylediği mektûbu ‘arz-ı huzûr-ı hazret-i Fetvâ-penâhî edüp, bilâ-tarîk Haleb Mevleviyyeti'ne vusûlünün gayzı henûz havâtır-ı [Ü4 ] ‘ulemây-ı a‘lâmdan zâyil olmadığına binâ‘en, taraf-ı Şeyhulislâmî'den husûl-i matlabı vakt-i mukaddere ta‘lîk u tesvîf ve etrâfı ta‘cîz ü istişfâ‘ nefyini îcâb eyleyeceği [Ü3 ] bi'l-müvâcehe beyân ile inzâr u tahvîf olunmuşiken mütenebbih olmayup, tahsîl-i pâye vü menzilet zımnında ba‘zı mahall-i hatîra mürâca‘at ve mâ-lâ-ya‘nî kelimât tefevvühüne cesâret eylediği tehakkuk etmekle, tarafı hazret-i Fetvâ-penâhî'den bir mahalle nefyi telhîs olunup, yevm-i mezkûrda mûmâ ileyh1816 Sinob'a tagrîb ile te‘dîb olundu.
