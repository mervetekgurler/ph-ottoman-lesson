Nefy-i Hasoda-başı
Bir zemândan berü Hasoda-başı bulunan Mûsâ Ağa'nın hırs u tama‘ı gâlib olmak cihetiyle mevâcib ‘akabinde irsâli mu‘tâd [Ü4 ] olan devr kürkünü îsâle tâlib ve mukaddemce âhara va‘d olunmuş bulunduğuna binâ’en, âtiyeye tevkif ile hakkında sudûr eden [Ü3 ] va‘d-i cemîle intizâr münâsib iken, hasr-ı mâdde ile nâz ü niyâza âgâz eylediği, tab‘-ı hümâyûna mûcib-i tegayyür ü işmi‘zâz olmağla, fi'l-hâl mûmâ ileyh ‘azl ve maskat-ı re‘si olan Ürgüb'e nefy ü tesrîh ve Hasoda-başılık ile Hâfız Sâlih Ağa tefrîh olundu.

' 1 Muharrem 1215 = 25 Mayıs 1800 Pazar.

'' 26 Muharrem 1215 = 19 Haziran 1800 Perşembe.
