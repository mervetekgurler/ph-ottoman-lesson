Zikr-i alay-ı Kisve-i şerîfe
Bu sâl-i meyâmin-iştimâlde dahi Kisve-i şerîfe, Sultân Ahmed Câmi‘'i revâkında sun‘-ı hüsn ve nehc-i müzeyyen üzere nesc ü itmâm olunduğu huzûr-ı mevâhib-mahsûr-ı Şâhâne'ye ‘arz u ifhâm olunmuşidi. Şehriyâr-ı müstahsenü'l-âsâr dâme mâ-dâme'l-felekü'd-devvâr* hazretleri Kisve-i şerîfe'ye kemâl-i hürmet ü i‘zâz irâdesiyle ‘âm-ı mâzîden efzûn alay tertîb olunmasını emr ü fermân buyurduklarına binâ’en, işbu Recebü'l-ferdin üçüncü yevm-i Hamîs' Şeyhulislâm ve Dâru's-sa‘âde Ağası ve Kayim-makam Paşa ve Bâbü's-sa‘âde Ağası hazerâtı ve Sadreyn ve Nakîbüleşrâf ve İstanbul Kadısı ve Menâsıb-ı Sitte erbâbı ve Kethudâ Bey'den gayri kapu ricâli ve rikâb ağaları ve Kapucu-başı ağalar ve zu‘amâ ve çavuşân, Sultân Ahmed
Câmi‘'inde hâzır oldukları hâlde Kisve-i şerife kemâl-i tevkır ü tebcîl ile bigala tahmîl olunup, meşâyıh ve mü’ezzinân tezkîr ü tehlîl sadâlarını eyvân-ı Keyvân'a resân eyleyerek Serây-ı hümâyûn'a varılup, Kızlar Kapusu pîşgâhında Ayasofya Şeyhı ve Süleymâniyye Şeyhı birbirini vely eyleyerek, nusrat-ı asâkir-i İslâm ve devâm-ı ‘ömr ü Saltanat-ı [Ü4 ] Pâdişâh-ı Dârâ-gulâm du‘âlarına hıtâm verdikleri hengâmda kisve-i kudsü iltisâm ve mevkı‘-i eşrefine îdâ‘ olunup, erbâb-ı alay mekânlarına ‘azm u hırâm eylediler.
