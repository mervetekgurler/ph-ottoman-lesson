İhsân-ı pâyehâ be-‘ulemây-ı ‘izâm
Pâdişâh-ı kadr-dân ‘ulemây-ı a‘lâma her bâr [Ü3 ] tezâyüd-i şân vermek mûcib-i kurebât-ı Sübhân olduğunu idrâk buyurduklarına binâ‘en, bu def‘a dahi a‘mide-i dîn-i mübîn ve verese-i ‘ulûm-ı enbiyâ vü mürselîn olan ‘ulemây-ı ‘izâm hakkında menâyih-i ‘âlem-şümûl-i Şâhâne'leri lâyıh olup, sâbıka Anadolu Kadı‘askeri Mehmed Şemseddîn Efendi'ye Receb-i şerifin on beşinci günü ◊ târîhiyle ve Nakıbüleşrâf Efendi'ye gurre-i Şa‘bân târihiyle Rumeli Sadâreti pâyeleri ve İstanbul Pâyesi olan Bekir Paşa-zâde ‘Ömer Beyefendi'ye şehr-i Receb'in on birinci günü^ târîhiyle Sadâret-i Anadolu Pâyesi ihsân ve kadr ü şânların bu vechile firâvân buyurdular.
