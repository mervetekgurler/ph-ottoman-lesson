Havâdis-i Rumeli ve katl-i A‘yân-ı Edirne ve ilhâk-ı Livâ‘-i Çirmen be-Tayyâr Mahmûd Paşa
Vezîr-i müşârun ileyh me‘mûr-ı ma‘iyyeti olan asâkir ile Edirne'ye pâ-nihâde-i vusûl [Ü4 ] ve balkanın berü tarafında tehaşşüd eden haşerâtın tedmîr ü istîsâlleri tedâbîrine meşgul iken, ru’esây-ı eşkıyâdan “Ciğerci-oğlu” ve ‘“Îsâ-oğlu”1818 nâmân küştenîler vâfir dağlu eşkıyâsıyla ılgar ve Edirne'ye beş sâ‘at mesâfede vâki‘ Segbân Karyesi'ne ilkay-ı raht-ı idbâr [Ü3 ] ile ikdâm ve cesâretlerin izhâr eyledikleri müşârun ileyhe ihbâr olundukda, ma‘iyyetinde olan1819 mevcûd asâkirden mikdâr-ı kifâye asker ifrâz ve Edirne askerine zamm ile Edirne Bostancı-başısı'nı bu cem‘iyyete Sergerde nasb edüp, ‘alem-i ‘azîmetlerine ihtizâz vermişidi. Asâkir-i me’mûre mecma‘-i ehl-i şeka olan karye-i mezbûreye resâ olduklarında, fi'l-hâl iş‘âl-i nâyire-i müşâcere ve eşkıyâyı her tarafdan muhâsara eyleyerek, karye-i mezbûrenin ekser mevâzı‘ını zabt ile kûşe-be-kûşe rekz-i a‘lâm ve cümlesini tu‘me-i şemşîr-i intikam eyleyecekleri hengâmda nâ-gâh cevv-i semâ gayheb-i gaym ile müşâbih-i leyle-i zalmâ olup, tegerg ile muhtelit bârân-ı firâvân mütesâkıt ve rîh-i ‘akım misillü rûzgâr hübûtuyla nev‘-i insân ve cins-i hayvân bî-tâb ü tüvân olduklarından gayri, hafr olunan meterisler cedâvil ve enhâra mu‘âdil ve bu hâl ile meydân-ı muhârebede temekkün ü istikrâr gayr-i kabil olup, ma‘iyyetinde bulunan Edirne A‘yânı Kara Ahmed'in dahi1820 dağlular ile ittifâk-ı nihânîsi miyâne-i askerde meşhûr ve sa‘y ü ikdâm-ı leşkeriyâna bâ‘is-i rehâvet ü fütûr olup, zarûrî ‘avdet ve mahall-i ma‘reke kurbünde ikamet eyledikleri haberi müşârun ileyhe vâsıl olduğu sâ‘at Kethudâsı'nı bir-iki bin âdem ile ta‘yîn edüp, perîşân olan askeri cem‘ ve tekrâr eşkıyâ ile ahşâma dek ceng ve hücûm-ı zalâm-ı1821 şâm sebebi ile vakit teng olduğundan asker girü çekilüp, [Ü4 ] yarım sâ‘at yerde vâki‘ bir karyede sabâha intizâren ikamet eyledikleri eşkıyâya ‘ıyân ve istîsâl ü ta‘kıblerinden keff-i yed olunmayacağı müstebân olduğundan, gice sâ‘at beşde mürdelerini sûhte-i şu‘le-i nâr eyleyerek firâr ve bu ma‘rekede
müte‘ayyinlerinden Ciğerci-oğlu ve elli altmış kadar rufekası dereke-i cahîme karâr eyledikleri münhiyân-i [Ü3 ] ahbâr takrîriyle zâhir ü âşikâr oldu.
Edirne A‘yânı Kara Ahmed fi'l-asl fukarâyı mübtelây-ı sıklet-i teklîf ve umûr-ı mühimme zımnında sâdır olan evâmir-i ‘aliyyeyi tahfif edegeldiğinden başka, bu defa vukü‘ bulan muhârebede hıyânet ü ihâneti sem‘-i eşref-i Husrevâne'ye resîde ve sırran Vezîr-i müşârun ileyhe hıtâben sâdır olan hatt-ı hümâyûn mûcebince ser-i nuhûset-eseri bürîde kılınup, Edirne Bostancı-başısı'nın dahi istîsâl-i ehl-i bagy ü dalâlde rehâveti ma‘lûm ve Edirne A‘yânı mâddesinde bi'l-külliyye emniyyeti münselib olup, fîmâ-ba‘d bu hâl ile hıdmete yaramayacağı meczûm olduğundan, ‘azli beyyinü'l-lüzûm olduğu Vezîr-i müşârun ileyh tarafından îmâ ve ma‘iyyetinde olan hasekîlerden Akbaş-zâde Hüseyin Ağa'ya bu hıdmet istid‘â olunduğuna binâ‘en, şeref-yâfte-i sudûr olan hatt-ı hümâyûn mûcebince mûmâ ileyh ma‘zûl ve Edirne Bostancı-başılığı ile Hüseyin Ağa nâyil-i e‘azz-i me‘mûl olup, selefi dahi Edirne'de yâhûd çiftliğinde ikamet ve yâhûd Ordu-yi hümâyûn'a ‘azîmet ile tahyîr ve bu mazmûnda tarafına emir-nâme tahrîr olundu.
Bilâslı Mehmed Paşa'nın ‘uhdesinde olan Çirmen Sancağı dağlı eşkıyâsı me‘mûriyyetine mebniyyen tarafına tevcîh olunmuş idi. Müşârun ileyhin o hıdmetden infikâk [Ü4 ] u müfârakatı ve mansıbı tarafına gitmek me‘mûriyyeti, livâ‘-i mezkûrun ref‘ini îcâb ve bu hıdmete me‘mûr bulunanlara tefvîz olunmasını kâr-şinâsân-ı devlet istısvâb eylediklerine binâ’en, livâ‘-i mezkûr işbu Recebü'l-ferd evâyilinde^ dağlı eşkıyâsına me’mûr Trabzon Vâlîsi Vezîr-i müşârun ileyhe ilhâk ve râbıta-i me‘mûriyyeti ihkâm u îsâk kılındı.
Edirne Muhâfızı olan Vezîr Ağa Hasan Paşa'nın fîmâ-ba‘d Edirne'de ikameti Tayyâr Paşa ile münâfeseyi müstelzim ve bir münâsib mahalle me‘mûriyyeti mühimm [Ü3 ] olduğundan, Şumnu'ya varup, Deliorman halkını cem‘ ve tahsîl-i esbâb-ı mukavemet ve lede'l-iktizâ bir mahalle me‘mûriyyetinde1822 vücûd-i kesret ile teşmîr-i sâk-ı gayret etmek mülâhazasıyla Edirne'den hareket ve Şumnu'ya doğru ‘azimet1823 eylemesi bâbında tarafına hıtâben eğerçi ısdâr-ı emr-i celîlü'l-mikdâr kılınmışidi. Ancak bu esnâda Varna muhâfazasında bir Vezîr'in vücûdu muktezayât-ı vakt ü hâlden olduğuna binâ‘en, müşârun ileyhin me‘mûriyyet-i ûlâsı sarf ve zimâm-ı ‘azîmeti Varna muhâfazasına ‘atf olundu ise dahi,

◊ 1-10 Receb 1215 = 18-27 Kasım 1800.
Pâsbân-oğlu, Kalafat tarafından Eflâk'a bir mikdâr eşhâs imrâr ve Kırayova1824 semtine ‘azîmetleri ihbâr olunup, dek-i mekîdetlerine tertîb olunan askere Başbûğ olmak üzere me’mûriyyeti Eflâk cânibine tahvîl ve on bin guruş ‘atıyye-i hümâyûn ile hareketi ta‘cîl olundu.
