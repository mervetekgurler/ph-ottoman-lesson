Zikr-i Cezîre-i Malta
Cezîre-i mezkûre Bahr-i Sefîd'de Ifrîkıyye ile Çiçilya Cezîresi beyninde vâki‘dir. Tûlen sekiz ve ‘arzan dört sâ‘at kadar imtidâd ile müstahkem bir adadır. Medhal-i sefâyin olan lîmânın tarafeynine adadan [Ü3 ] iki burun mümtedd olup, kenârlarında birer kal‘a binâsıyla sefâyin-i ecânibe sedd-i metîn ve ma‘kıl-ı hasîn olmuşdur. Lisânları İtalya ve Magrîbî'den muharref bir lisân olup, bağ ve üzüm ve penbe misillü mahsûlü vardır1832. Hınta ve hatab nâdir olup1833, tûlü otuz bir buçuk derece ve ‘arzı otuz altı derecedir. Ve dört kıt‘a kalyonları ve otuz-kırk cengçi1834 alur iki direkli ve zâd ü zahîre celbi içün küçük sefîneleri elli kıt‘aya bâliğ olur. Cezîrenin yedi bin askeri olup, nısfı berrde ve nısfı bahrda kullanılur. Cezîrede dört şehirleri olup, —Tranova” dedikleri şehir metîn ü müstahkemdir. Rodos Cezîresi fethinden sonra kurtulan kefere gelüp, bu cezîrede temekkün edüp, Devlet-i İslâmiyye'ye [Ü4 ] sedd olmak üzere Papa ve Papa'ya tâbi‘ millet-i Nasârâ'nın imdâd u i‘ânetleriyle Akdeniz'de etdikleri fesâdât ma‘lûmdur. Ve Malta halkı dört kısma münkasem olup, Nemçe ve İspanya ve İtalya ve Françe bölükleri ta‘bîr olunur milel-i sâyireden bunlara teba‘iyyet eder oldukda, dört bölükün birine girüp, andan ma‘dûd olur. Bu cezîre halkı Nasârâ miyânında serbest ve gayr-i mahkûm ve kemâl-i istiklâlleri vardır. Hâkimleri ki, —Gran-mayster” ta‘bîr olunur. Hâlik oldukda, dilediklerini intihâb ve kendülerine hâkim nasb ederler. Ve dâyimâ ehl-i İslâm ile muhârebe üzere olduklarından, İtalya ve sâyir Papa âyînine tâbi‘ mülûk-i Nasârâ diyârında Papa-yı mersûm, mesfûrlara evkaf u idrârât vaz‘ u ta‘yîn etmişdir. Akdeniz'e korsanlık içün ihrâc edecekleri sefîneleri Malta'da tüccâr-ı Efrenc donadup, mesârıflarını ru’yet ve ‘avdetlerinde her ne ki kesb etmişler ise, humusunu Malta Hâkimi'ne ve nısfını sefîne [Ü3 ] halkına ve nısf-ı âharını zikr olunan tüccâra verüp, ba‘zan fâyide ve ba‘zan zarar ederler*.
