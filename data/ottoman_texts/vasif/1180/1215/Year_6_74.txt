Havâdis-i şarkıyye
Diyâr-ı Hind'de vâki‘ “Arfot” nâm memleketin hâkimi Behâdır Hân yedi sene mukaddem ‘atebe-i felek-mertebe-i Şâhâne'ye hediyye tarîkıyla birkaç bokça akmişe-i
Malta Adası hakkında malumat veren Vâsıf Efendi, bu kısma ait bilgileri verirken bazı küçük tasarruflarla birlikte Bartınlı İbrâhîm Hamdî'nin Atlas-ı Cihân adlı eserinin ilk cildinden faydalandığı anlaşılmaktadır (bk. Bartınlı İbrâhîm Hamdî, Atlas-ı Cihân, Millet Ktp, Ali Emîri-Coğ, nr. 75, vr. -b). Ayrıca bu kısım müellifin Sefâretnâme'sinde de biraz daha özet halde yer almaktadır (bk. Vâsıf Sefâret-nâme, TSMK, Emânet Hazine, nr. 1438, vr. -)
Hindiyye tertîb ve ma‘rûzât-ı sâyiresiyle bahran İngiltere'ye ve andan Âsitâne'ye îsâl olunmasını zihninde istihzâr u takrîb edüp, sâhil-i Hind'den birkaç mîl infisâlinde1836 derûnunda hediyye olan sefîneyi Fransız korsanı gasb ve birkaç gün murûrunda İngiltere beyliklerinden biri zikr olunan korsan sefînesine tesâdüf edüp, fi'l-hâl sefîneyi ve derûnunda olan hediyyeyi ahz ve İngiltere'ye îsâl etmişler1837 idi. Bir müddetden sonra İngilterelü'nün sevâhil-i Hind'de kâyin vükelâsından hediyye-i Behâdır'ı Âsitân-ı ebed-bünyân-ı Şehinşâhî'ye takdîm olunmuş olduğu tahrîr olunduğuna binâ’en, İngiltere Kıralı der-ân-sâ‘at hediyye-i mezkûreyi ve Hân-ı mûmâ ileyhin ma‘rûzâtını Âsitâne-i sa‘âdet'e gönderüp, lede'l-vusûl elçisi marifetiyle Dergâh-ı vâlâ'ya takdîm ve mahalline teslîm olunup, Fârisiyyü'l-‘ibâre ma‘rûzâtı dahi terceme [Ü4 ] olundukda, Hân-ı mûmâ ileyh şeref-i İslâm ile mümtâz ve ‘alemü'ş-şark olan hazret-i ‘Abdülkâdir Ceylî evlâdından olarak nesebi sülâle-i tayyibe-i hazret-i Fârûkî'ye müntehî olduğunu îmâ ile Haremeyn-i muhteremeyn'de âbâ vü ecdâdına erzânî kılınan hıdmet-i ferâşet ile ser-firâz olunmasını niyâz ve Ka‘be-i mükerreme'nin ba‘zı mahalleri tarafından zer-hall ile nigâşte kılınmak ve Hind hâcıları rencîde olunmayup, kasd-ı mücâveret ile ikâmet edenlerden biri fevt oldukda, terekesine şürefâ ve vülât ve Beytülmâl tarafından ta‘arruz olunmayup, müteveffânın veresesine verilmek içün rufekâsına teslîm olunmasını recâ vü istid‘â eylediği evâmirin müsveddelerini merâmına tatbîk ile tahrîr ü isrâ eylemiş. Bu makalelere ferâşet-i şerîfe hıdmeti verildiğinin kaydı tetebbu‘ u istikrâ olunup, zemân-ı sâbıkda ehâlî-yi Hind'den Sirâcüddevle Mehmed ‘Ali Hân mahlûlünden Mehmed ‘Ali Hân Behâdır'a ve Mehmed Nizâmeddîn'e ferâşet-i şerîfe berâtı verildiği mukayyed ise dahi, [Ü3 ] ba‘zı mülâhazaya binâ‘en mûmâ ileyh hakkında hıdmet-i mezkûre tecvîz olunmayup, Ka‘be-i mükerreme dahi zer-hall ile nakş ü nigârdan müstagnî olup, ancak mücâvir ve zâyirleri hakkında vâki‘ olan mes‘ûlâtına müsâ‘ade ve Şerîf-i ‘âlî-şân'a ve Mekke-i mükerreme ve Medîne-i münevvere kadılarına ve Cidde Vâlîsi'ne ve Şeyhu'l-harem'e hıtâben evâmir-i ‘aliyye firistâde olundu.
