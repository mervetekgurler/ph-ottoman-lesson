Latîfe
Râgıb Paşa Sadâreti'nde Hind iklîminde kâyin tavâyif-i mülûkdan biri Ka‘be-i mükerreme'yi setr içün kisve irsâl etmek ruhsatına tâlib ve bu mâdde içün mahsûs bir âdemi âyib olmuşidi. —Devlet-i ‘aliyye'den dahi Mekke-i mükerreme'nin Kisve-i şerîfe'sine sarf olunacak mebâliğ-i mesârıfât, mürettebe-i Devlet-i ebed-müddet'den olup, beher sâl tecdîd ve ol buk‘a-i mübârekeye [Ü4 ] irsâl olunageldiği zâhir ü bedîddir. Ancak iklîm-i Hind'den senevî birkaç bin kadar ‘uryân Hindûler üftân ü hîzân Memâlik-i mahrûse'ye münteşir olup, san‘at-ı deryûze-gerî ile nâsı ta‘cîz ü tasdî‘ ve su’âlleri sâyir erbâb-ı gedye su’âline müşâbih olmayup, talebde hukuk-ı sâbite ashâbı gibi halkı âzürde1838 vü takrî‘ etmeleriyle, o makule ‘uryân ve sergerdân Hindûler'i bu tarafa gelmekden men‘ ile o tarafda it‘âm ü iksâ, kasd u niyyet eyledikleri hayırdan evlâdır” deyü cevâb-nâme tahrîr olunduğu yâd-dâşt-ı erbâb-ı nühâdır.
