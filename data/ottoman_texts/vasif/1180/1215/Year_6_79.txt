Zuhûr-i nef‘-i mîrî ez-nizâm-ı resm-i pençik
İstanbul ve tevâbi‘i gümrüğü vâridâtından resm-i pençik esnâf-ı civâreynin şey’-i yesîr ile fürûhtu hengâmında yüz kırk yedi pâreye râyic bir fındık altûnu ile istîfâ olunup, hâlbuki Gürcü ve sâyir üserâ el-hâletü hâzihî az‘âf-ı muzâ‘afı ile bey‘ ü şirâ ve altûn dahi i‘tibâr-ı kadîmi üzere edâ olunup, tâcirleri tüccâr-ı sâyire gibi senevî iki bin kîseden ziyâde [Ü4 ] dâd u sited ile iktisâb-ı nemâ ve eslâf bu keyfiyyete ‘adem-i mübâlât ile cânib-i mîrîyi bu fâyideden ihlâ etmişler idi. Fîmâ-ba‘d esîrci tâyifesinin Âsitâne'ye getürdikleri üserânın bâdî-yi emrde cinsi temyîz ü tefrîk ve behâları ber-vech-i i‘tidâl takdîr u tahkik olunup, sâyir tüccâr mâlı gibi yüz guruşda üç guruş resm-i pençik alınmasını ve senevî bu mâddeden ber-vech-i tahmîn hâsıl olacak otuz beş bin guruş mâl gümrüğe zamm u eshâm kılınmasını Gümrük
Emmi Halîl Efendi takrîriyle ifâde edüp, lede'l-istîzân minvâl-i meşrûh üzere tanzîmine irâde-i seniyye cereyân edüp, gümrük defterlerine ‘ilm ü haber ve Emîn-i mûmâ ileyh yedine on beş senesi Receb'inin on dokuzuncu târihiyle' emr-i celîlü'ş-şân verildi.
