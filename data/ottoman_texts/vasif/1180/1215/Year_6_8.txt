Ref‘-i arpalık-ı Velî Efendi-zâde
Re‘îsü'l-‘ulemâ olan Velî Efendi-zâde Mehmed Emîn Efendi zâhir-i hâlde perhîz-kâr u ‘afîf ve zulm ü gadre rızâsı olmadığı ma‘lûm-i vazî‘ ü şerîf olup, bundan akdem sû‘-i karîn sevkıyle arpalığı olan Tırnova Kazâsı'na niyâbete ta‘yîn eylediği “îshak Efendi” nâm müfsid, mecbûl olduğu hırs u tama‘ iktizâsıyla meslek-i nifâk u tezvîri ihtiyâr ve gâh devlet ve gâh erbâb-ı gavâyet semtine meyl ü rağbet izhârını celb-i hutâm-ı dünyâya medâr-ı küllî eylediği hasebiyle, Tırnova Kazâsı muhtell ve dağlı eşkıyâsına mesken ü mahall olup, o makule mefsedet-pîşenin ahvâli mücerreb ü ma‘lûm ve vardığı yerlerde şöhreti bâlâter-i şöhret-i Kadî-yi Sedûm iken, hıdmet-i şerî‘atde istihdâmı mahdûmuna [Ü4 ] renciş ü igbirâr îcâb etmekle, zikr olunan arpalık ref‘ ve taraf-ı Fetvâ-penâhî'de ber-vech-i vedî‘a tevkif ile arpalık ashâbı inzâr1719 u tahvîf ve fîmâ-ba‘d o hıdmet-i şerîfede munsif1720 ü mu‘tedil nevvâb istihdâm olunmak [Ü3 ] tenbîhâtıyla bâre-i fukarâdan bâr-ı zulm ü cevr tahfîf olundu.
