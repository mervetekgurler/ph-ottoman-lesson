Tevcîh-i Kazâ‘-i Üsküdâr
Hakîm-zâde ‘Ali Paşa hafîdi Mîr es-Seyyid ‘Ali Rızâ Efendi'ye semâhatlü Şeyhülislâm Efendi tarafından misliyye ile ikrâm ve Hâmise i‘tibârının [Ü3 ] tahkiki iltizâm olunmuşidi. Mîr-i mûmâ ileyhin Üsküdâr Mevleviyyeti ile ber-murâd olunmasına irâde-i ‘aliyye te‘alluk eylediğine binâ‘en, iki yüz on altı senesi Cumâdelûlâ'sı gurresinden ◊◊ zabt u tasarruf etmek şartıyla kazâ‘-i mezkûr şeref-yâfte-i sudûr olan hatt-ı mevâhib-mahsûr mûcebince işbu gurre-i Şa‘bân'da' mîr-i mûmâ ileyhe tevcîh ü ihsân ve merreten ba‘de-uhrâ eşbâh u akrânına takdîm ile münbasit ü ferhân kılındı.
