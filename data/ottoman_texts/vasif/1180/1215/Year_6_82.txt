İstitrâd
Bir zemândan berü tarîk-ı meşîhatî şefî‘-i mücbir ve mu‘în ü nâsır vâsıtalarıyla bilâ-imtiyâz nâ-ehl ü cühhâle münhasır olup, tarîk-ı mezkûr erbâbı ise halkı va‘z u nasîhatla irşâd ve ‘akayid-i dîniyye ve şerî‘at-ı Mustafaviyye'yi teblîğ ile ‘avâmm-ı nâsı varta-i dalâletden ib‘âd ve mesâlihine intihâb u intikad olundukları zâhir olup, fî-zemâninâ hâzâ o makulenin ekserîsi sevâd-hânlık derecesinden dûn ve san‘at-ı cerr ve fenn-i kesb-i sîm ü zer ile lâ-ya‘kıl u mecnûn olmalarıyla, sıyâneten li't-tarîk tâlib-i meşîhat [Ü4 ] olanlar lede'l-iktizâ imtihâna havâle vü ta‘lîk irâde olunup, etrâfda hall-i Îlâhî zuhûruna revzene-güşây-ı çeşm-i intizâr olan meşâyıh hücûm ve ibrâz-ı dânendegî vü ma‘lûm etmeleriyle, lâf ü güzâflarına i‘tibâr olunmayup, “‘İruieH-imtihâniyükramü'l-mer’ü1842 evyühânü”* mefhûmuma teba‘iyyet ve tarîka-i enîka-i âzmudegî vü ihtibâra ri‘âyet olunup, nefsine istinâdı ve ‘ilmine vüsûk u i‘timâdı olmayanlar birer birer mazîk imtihândan firâr ve meşîhat, zeyl-i vech-i muharrer üzere Şeyh-ı mûmâ ileyde karâr ve bu sebeble fîmâ-ba‘d câhil ü nâdân olanlar mahrûm u nâ-kâm ve erbâb-ı kabiliyyet ü istihkak nâyil-i merâm oldular.
