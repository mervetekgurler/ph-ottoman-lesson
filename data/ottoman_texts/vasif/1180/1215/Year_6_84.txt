Fevt-i Ağa-yı Silahdârân
Silahdâr Ağası olan Hüseyin Ağa işbu Ramazân gurresinde^ diyâr-ı ‘ademe kufûl ile mansıbı mahlûl ve birkaç gün mukaddem Kapucu-başılık Rütbesi'ne mevsûl olan Vânî Mehmed Paşa yeğeni Feyzî1844 Bey1845 o mansıb-ı celîle menkul kılındı.
Müteveffây-ı mûmâ ileyh Ruscuk sükkânından olup, eyyâm-ı civânîde sevk-ı sâyık-ı kader ile Âsitâne'yi makarr edüp, Lâleli Mustafa1846 Efendi'ye intisâb ve dâyiresinde neşv ü nemâ iktisâb edüp, ba‘de' [Ü4 ] l-müfâraka seferde Dağıstânî ‘Ali Paşa'ya Devâtdâr ve ba‘dehû Kethudâ ve çok geçmeden Kapucu-başılık ile nâmdâr olmuşidi. Seferden sonra Âsitâne'ye gelüp, me‘mûr1847 olduğu hıdemâtda sadâkati mu‘ayyen ve bâ-husûs kat‘-ı hudûd ve Vidin mâddesinde meşakkati mübeyyen olup, ‘âkıbet şedâyid-i hıdmet, vücûduna îrâs-ı ‘illet ve siniyy-i ‘ömrü altmış beş râddelerine resîde olarak ‘azm-i dâr-ı âhıret eyledi.
Mûmâ ileyh ilmâm-ı zayf-ı şeybden tâfte-rûy-ı inkıbâz olup, sevâdı beyâza ve leyli sabâha tercîh ve ayda bir kerre rîş-i sefîdini eczây-ı siyâh ile tesrîh edüp, zâtında gayret ve tab‘ında istikâmet rüsûh bulmuş cerî vü cesûr ve dânende-i dekâyık-ı mu‘zamât-ı umûr bir şahs-ı kâmilü'ş-şu‘ûr idi.
