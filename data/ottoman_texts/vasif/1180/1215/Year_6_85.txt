Fevt-i Mehmed Sâdık Efendi Re‘îsü'l-etıbbâ‘-i1848 sâbık ve sâyir1849
Mûmâ ileyh ‘âm-ı mâzîde İstanbul Kadılığı'na bi-hasebi't-tarîk müsta‘idd bulunup, taraf-ı Fetvâ-penâhî'den istimzâc ve: “Kazâya rızâsı var mıdır?” deyü meknûn-ı zamîri istihrâc olundukda, sûret-i ibâ ve kabûl-i hükûmetden istignâ göstermekle, tahtında [Ü3 ] bulunan Mehmed Efendi o câh-ı bülend ile ercümend kılınmışidi. Ta‘yîr-i ahbâb ve ta‘yîb-i

◊ 1 Ramazân 1215 = 16 Ocak 1801 Cuma.
etrâb hasebiyle i‘râz-ı mansıbdan nâdim ve bâdiye-i peşîmânîde mütehayyir ü hâyim olup, giderek merâk u mâlhulyâ ‘illetine mübtelâ ve bir zemân geşt-i esvâk ve devr-i kûçe vü zukâk eyledikden sonra, ‘arûz-ı sükûnet ile hânesinde inzivâ ve bi'l-külliyye terk-i mâ-sivâ edüp, bu hâlden dahi intikâl ve hânesini istiskal ile ittisâlinde vâki‘ tütüncü dükkânında mine's-sabâh ile'l-mesâ ikâmet ü sevâ ve âyende vü revendeyi temâşâ eyler iken, işbu Şa‘bân'ın onuncu Cum‘aertesi gicesi' tekmîl-i enfâs-ı hayât ve ‘azm-i dâru'l-mücâzât eyledi. [Ü4 ]
