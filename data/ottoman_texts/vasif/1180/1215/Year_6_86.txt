Terceme
Mûmâ ileyh Balat'da sâkin Bürüncükcü-oğlu Câmcı ‘Abdî Çelebi'nin sulbünden elli bir senesinde'' tevellüd ve dayısı olan Hekîm Kanbûr ‘Abbâs'ın hacr-i terbiyesinde tevessüd edüp, giderek fark-ı gass ü semîn ve temyîz-i har-mühre ve dürr-i semîn eyledikde, ba‘zı kudât ve nüvvâbın umûrunu ru‘yet ve doksan dört târîhinde''' Yenişehir Monlası bulunan Mes‘ûd-zâde'ye Kethudâlık ile kesb-i kurbiyyet edüp, tabâbet takrîbi ile doksan yedi Şevvâl'inde'4 Müderris ve iki yüz üç senesi Şevvâl'inin yirmi birinci1850 günü'5 Riyâset-i etıbbâ hıdmet-i menî‘asıyla müteneffis ve iki yüz beş Zilhicce'sinin on sekizinci günü'6 İzmir Mevleviyyeti ile manzûme-i ikbâli teştîr ve iki yüz yedi senesinde'7 Edirne ve iki yüz dokuz senesi Zilhicce'sinde2'8 Mekke Pâyesi'yle çeşm-i ibtihâcı takrîr kılınup, iki yüz on bir Ramazân'ının üçüncü günü'9 Hekîm-başılık'dan ma‘zûl ve hânesinde ikâmetle du‘ây-ı devlet-i Pâdişâhî'ye meşgül olup, ‘adem-i rağbetden vech-i meşrûh üzere Kazâ‘-i İstanbul âhara ve mukaddem târîh ile [Ü3 ] kendüye pâye tevcîh olunmuşiken, ‘illet-i nedâmet ve endîşe-i

' 10 Şa‘bân 1215 = 27 Aralık 1800 Cumartesi.

'' 1 Muharrem 1151 = 21 Nisan 1738 Pazartesi.

''' 1 Muharrem 1194 = 8 Ocak 1780 Cumartesi.

'4 1-29 Şevvâl 1197 = 30 Ağustos-27 Eylül 1783.
fevt-i maslahat dimâğına îrâs-ı halel ve vasiyyeti üzere Üsküdâr'da Nasûhî Tekyesi'nde zîr-i hâk-i siyâhı mesken ü mahall eyledi.
Mûmâ ileyhin hilye-i fazl ü ma‘rifetden mu‘arrâ olduğu her çend zâhir ü hüveydâ ise dahi, fenn-i tabâbetde eli ve kesret-i âzmâyiş ü tecribe ile teşhîs-i marazda medhali var idi1851.
Bu sâl icinde Mekke Pâyesi olan Keşşâf ‘Ömer Efendi dahi vefât edüp, mûmâ ileyh Murtazâ Efendi'nin altmış yedide0 vâki‘ imtihân-ı sânîsinde Müderris olup, doksan dörtde Haleb ve iki yüz birde000 Mısır Kadısı olup, kuvve-i mâliyyesi sebebi ile Haremeyn [Ü4 ] teklîfinde îrâd etdiği ‘illet-i ‘arec ‘özr-i leng makamında tutulup, on sene metrûk u mu‘attal ve ‘Âşir Efendi meşîhatinde rahmen li-hâlihî Mekke Pâyesi'yle mübeccel ve sâl-i mezkûrda câme-i hayâtı derîde-i dest-i ecel oldu.
Mûmâ ileyh fazl ü ‘ilm ile müştehir ve sitem-i tarîk ile âzürde-hâtır olmuş bir pîr-i rûşen-zamîr idi1852.
