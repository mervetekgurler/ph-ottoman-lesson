İhrâc-ı cebelü
İmtidâd-ı hengâm-ı esfâr ve te‘âkub-ı eyyâm-ı ceng u peykâr hasebiyle Devlet-i ‘aliyye'nin mesârıfâtı, vâridât-ı mu‘ayyenesine gâlib ve umûr-ı gazv ü cihâda i‘ânet ü imdâd, zıll-i vârif-i hazret-i Şehinşâhî'de1854 müstazıll-ı râhat-ı zindegânî olanlara vâcib olduğuna binâ‘en, esfâr-ı sâbıkada cârî olduğu gibi bi'l-cümle mukâta‘ât-ı mîrî ve Haremeyn ve eshâmdan cebelü tertîbi ile levâzımât-ı seferiyye teshîl olunmak, karâr-gîr-i erbâb-ı re‘y1855 ü tedbîr olduğuna [Ü4 ] binâ’en, iki yüz yedi senesinde^ verilan mukâta‘ât, nizâmı târîhinden evvel tevcîh olunan mukâta‘ât mu‘accelâtından binde üçer nefer ve ba‘de'n-nizâm tevcîh olunan mukâta‘âtın üç sene murûr etmişlerinden binde ikişer nefer ve cümle eshâmın gayr ez-tevcîhât-ı cedîde birer senelik fâyizlerinin nısfı ‘ale's-seviyye —Cebelü’ ta‘bîriyle ahz olunmak üzere nizâm verilüp, zimmet pusulaları ve suver-i defâtir ve evâmiri ısdâr ve cümlesinin hâsılâtı altı bin altmış kîseye bâliğ olup, bu mebâliğ oldukça umûr-ı seferiyyeye medâr ve erbâb-ı istîfâya sebeb-i indifâ‘-ı endîşe vü efkâr olup, erbâb-ı mukâta‘âtdan hemân tahsîline mübâşeret ve Darb-hâne'ye teslîm ve iktizâ etdikçe bâ-sûret Îrâd-ı Cedîd tarafına nakl ve umûr-ı seferiyye tanzîm olunmak bâbında işbu Ramazân-ı şerîf evâsıtında' iktizâ edenlere ‘ilm ü haber taksîm olundu.
