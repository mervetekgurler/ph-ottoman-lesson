Vukü‘-ı mu‘âraza-i müderrisîn der-huzûr
Devlet-i ‘aliyye-i ebediyyü'l-karâr'da ‘ulemây-ı a‘lâma olan rağbet ve kadr ü şânlarına olan hürmet düvel-i sâlifenin birinde vâki‘ olmayup, tarîkleri muktezâsı üzere refte refte kat‘-ı derecât ve ma‘îşet ve arpalıklar ile def‘-i zarûrât eylediklerinden gayri, mahzâ ‘ilm-i şerîfe i‘tibâr ve müdârese ile me‘lûf olanlara semere-i sa‘yi izhâr içün beher sene Ramazân'ında birkaç meclis tertîb olunup, her meclisde bir Mukarrir ve yedi-sekiz Müderris hâzır ve pîşgâh-ı Şehriyâr-ı sa‘îdü'l-me‘âsirde Tefsîr-i Beyzâvî kırâ‘at ve surre-i mu‘ayyenelerini ahz ile iktisâb-ı bülga-i refâhiyyet ederler idi. Esfâr takrîbi ile surreleri kabûl tenezzül ve cihet-i me‘âşlarına ‘ârıza-i muzâyaka tehallül etmişiken, Pâdişâh-ı sütûde-menkabet çâr-bâliş-nişîn-i

◊ 15 Ramazân 1215 = 30 Ocak 1801 Cuma. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
evreng-i Hilâfet oldukları [Ü3 ] hengâm surreleri yüzer guruşa iblâğ u itmâm ve ‘ismetlü Mehd-i ‘ulyâ hazretleri tarafından dahi yüzer guruş inzımâmıyla tekmîl-i lâzime-i ikrâm olunup, o fırka-i sa‘âdet-mendin ba‘zısı dersin bahisden bi'l-külliyye huluvvünü revâ görmeyüp, bilâ-mu‘âraza es‘ile-i sehletü'l-ecvibe îrâd ve ba‘zısı da‘vây-ı teferrüd ile girîve-gerd-i vâdî-yi şatat u ‘inâd olup, mukarrirler ile bî-vech münâkaşa ve itâle-i lisân ile âgâz-ı münâveşe edegeldikleri beher sene mesmû‘ ve bu mu‘âraza-i nâ-bercânın seyyi‘esi Ebu'ş-şârib Mehmed Efendi gibi bir ehl-i ‘ilmi [Ü4 ] bâlâ-yı çâr-tâk-ı1861 iltifâtdan hazîz-ı idbâra mütehâfit eylediği, vâsıl derece-i şuyû‘ olup, kıssadan hisse almak lâzım iken, bu def‘a mecâlisin birinde Mukarrir bulunan Kudsî Efendi'ye Dağıstânî ‘Abdurrahmân Efendi ve Ahıshalı ‘Ali Efendi ve Kastamonî ‘Ömer Efendi ‘ale'l-‘umûm savlet-endâz-ı hücûm ve hâsılı bahisleri mü‘eddî-yi mübâgaza vü şütûm olup, Mukarrir her ne kadar rıfk ile hıtâb ve beyne'l-lutfi ve'l-‘itâb su’âllerine îrâd-ı1862 cevâb etdiyse1863 dahi, tâyife-i ‘İnâdiyye gibi “Lâ-nüsellimü”* âvâzelerin ‘ayyûka resâ ve hakkı kabûlden imtinâ‘ u ibâ ve huzûr-ı hümâyûn mahall-i edeb ü huzû‘ ve makâm-ı meskenet ü huşû‘ iken, kelimât-ı lâgıye ve i‘tirâzât-ı vâhiye ile Mukarrir'i zulmen tahkir u izdirâ hulyâsında oldukları, mir’ât-i temâsîl-i hakâyık-ı eşyâ olan tab‘-ı Gîtî-incilây-ı Mülûkâne'de rû-nümâ olmağla, fi'l-hâl nakz-ı meclise îmâ ve mu‘tâd olan ‘atıyyeleri eğerçi bu def‘a i‘tâ olundu. Lâkin bâlâda mezkûru'l-esâmî üç nefer müderrislerin Huzûr Dersi'nden memnû‘iyyetleri Fetvâ-penâh cenâblarına işrâb u tenbîh ve o meclis-i hatîr o1864 makûle bî-edeblerden tahliye vü tenzîh olunup, beher sâl kîse-i iktidârlarını mâlâ-mâl [Ü3 ] eden ‘atıyyeden hevâcis-i nefsâniyye sebebi ile nevmîd ü mahrûm ve ebnây-ı cinsleri beyninde mu‘âteb ü melûm oldular.
Garâyib-i ahvâldendir ki, Dağıstânî ‘Abdurrahmân Efendi sebkat eden kabâhat u fezâhatinden gaflet ile evliyây-ı umûrdan kazıyyeye gayr-i vâkıf1865 bir zâta varup, Mukarrirlik içün mukarrebînden birine tezkire tahsîl ve mürselün ileyh tarafından cünhası ve Huzûr Dersi'nden memnû‘iyyeti tafsîl olunup, sâhib-i tezkireyi tahcîl eylediği ba‘zı sikâtdan rivâyet olunmağla, [Ü4 ] bu mahalle tezyîl olundu.
Mukarrir bulunan Kudsî Efendi nüsahı yoluyla okuyup okudanlardan ve a‘lem-i belde olan Münîb Efendi cenâblarının izin verdikleri ‘ulemânın eşbehlerinden hâvî-yi ma‘kûl u menkul ve câmi‘-i fürû‘ u usûl bir zât olup, “Fî kulûbihim marazun”* olan erbâb-ı hasedin nâvek-i sitemine garaz olması kulûb-ı huzzârı dâğ-dâr-ı gayret etmişiken, tahkirine sa‘y edenlerin o veçhile te’dîb ü terbiyeleri medâr-ı tesliyet ve sebeb-i du‘ây-ı Şehriyâr-ı gerdûn-bestat olmuşdur.

1
2
3
*
4
5

Meclis-i mezkûrda vâki‘ olan ebhâs ve hılâl-i su’âl ü cevâbda tekevvün eden efâl-i ahdâs ‘Arabiyyü'l-‘ibâre bir risâleye derç olunmuş bulunmağla, Risâle-i mezkûreyi bu Fakır-i bî-bızâ‘a terceme edüp, münâkaşa vü müşâtemeye dâyir olan güftâr, tayy-kerde-i kalem-i perîşân-âsâr kılınup, fekat mâdde-i bahs kaydıyla ri‘âyet-i şart-ı ihtisâr kılındı:
“Em küntüm şühedâ’e iz hazara Ya‘kübe'l-mevtü” ilâ âhırı'l-âyet1866... Mukarrir, bu âyet-i şerîfeden bed‘ edüp, “Em” kelimesini ızrâb ma‘nâsını mutazammın olan “Bel” ile îrâd edüp, meclisde olan müderrislerden Kastamonî ‘Ömer Efendi: “Âyetde ‘Bel‘ kelimesi olmayup, ma‘nâsı neden ahz olundu?” dedikde, Beyzâvî'nin: “‘Em’ kelimesi münkatı‘a [Ü3 ] ve ma‘nây-ı hemze inkâr1867 içündir” dediğini ve “Bel” ma‘nây-ı hemzeyi mutazammın ızrâbiyye olup, “Bel küntüm şühedâ’e” ma‘nâsını ifâde eder, söylediğini Mukarrir beyân ile merkumu iskât ‘akabinde: “Hazret-i Ya‘kub'un ebnâsına: ‘Millet-i İslâm'a müdâvemet edin’ vasiyyetinin fâyidesi olmayup, zîrâ vasiyyeti ile mütenebbih olmadılar” dedikde: —Bu ızrâb, mühimden ehemme intikâl kabîlindendir. Şu sebebden ki, tâyife-i Yehûd hazret-i Resûl-i ekrem'e dediler ki: ‘Ya‘kub huzûr-ı mevtde evlâdına Yehûdiyyet [Ü4 ] tenbîh eylediğini bilmez misin?’ Pes kavm-i mezkûru tevbîh zımnında bu âyet nâzil olduğunu Kâdî tasrîh etmişdir” dedikde: —Hıtâb eğer mü’minler içün ise, bu âyetde nükte nedir?” deyü tekrâr su’âle ibtidâr etdikde: —Hakk Te‘âlâ buyurdu1868 ki, İslâm'dan ‘ibâret olan millet-i İbrâhîm'den i‘râz edenler câhil ü sefîhlerdir. Bundan ehemme ızrâb ve mü’minîne imtinân buyurup, şöyle ki, vâsiyyet-i Ya‘kub'a hâzır olmadığınız hâlde muttali‘ oldunuz ve bu keyfiyyeti efdal-i rusül olan Nebî'nizin mu‘cizâtından olan vahiy ile bildiniz. Pes bi‘seti ile mugtenem ve hakk-ı mütâbe‘at üzere ana tâbi‘ olun. Husûsan bu vasiyyetde tâ ki, hil‘at-i felâh ile mümtâz olasız
* — Yy q = Onların kalplerinde bir hastalık vardır” anlamına gelen bu cümle Kur’ân, Bakara, II/10. âyetin baş
tarafına telmîh vardır. **
C4J.1 ç&gt;j*&lt; 4 4İJ41 JYfı = Ya kûb olum döşeğinde iken yoksa sız orada hazır mı bulunuyorudunuz?
anlamına gelen bu cümle, “ dı 314^1 j J*£ı j ^^^l dW dı j idi J^ ^iıl jY 5^ SjJ^ n aY Jı! îı sy.1 îı ıiJi! ^î
d^iUJ A yit . ıJ^j = Yoksa siz Ya‘kûbûn ölüm döşeğinde iken çocuklarına, ‘Benden sonra kime ibadet edeceksiniz?’ dediği, onların da ‘Senin ilâhına ve ataların İbrahim, İsmail ve İshak'ın ilâhı olan tek bir ilâha ibadet edeceğiz; bizler ona boyun eğmiş müslümanlarız’ dedikleri zaman orada hazır mı bulunuyordunuz?” anlamına gelen âyetin (Kur’ân, Bakara, II/133) ilk kısmından alınmıştır.
ve sizden evvel gelenler gibi tilke'l-vasiyyeye muhâliflerden olmayasız” deyü îrâd-ı cevâb eyledikde, sâyil: —Bu cevâb bâtıldır. Zîrâ Bârî Te‘âlâ hakkında imtinân, sıfat-ı noksândır” dedikde, “Kul: Lâ temünnû ‘aleyye îslâmeküm velâkinnellâhe yemünnü ‘aleyküm en hedâküm li'l-îmân”1869 âyetin Mukarrir tilâvet edüp, imtinân insâna göre sıfat-ı naks olup, Bârî Te‘âlâ tarafından zuhûr eden imtinân, mâhz-ı ‘inâyet ü ihsân olduğunu beyân ile sâyil-i mezkûru ilzâm ve esb-i harûn maglatasını ilcâm eyledi. Mukarrir'e füshat-ı hengâm ve fursat-ı mecâl-i kelâm el verüp, [Ü3 ] ol dahi huzzâra hıtâb ve: —Mevt, makûlâtdan kangı makûledir?” deyü isticvâb eyledikde, Ahıshalı ‘Ali Efendi: —Mevt, makûlâtdan değil, zîrâ makûlât, aksâm-ı mevcûdâtdandır. Mevt ise, ‘adem-i mahzdır” dedikde, Mukarrir cevâba ibtidâr edüp: “‘Ellezî halaka'l-mevte ve'l-hayâte’1870 Tefsîr'inde Beyzâvî takdîr yâhûd îcâd ma‘nâsın iş‘âr edüp, tefsîr-***
i evvele nazaran [Ü4 ] mevt, Ademül-hayâti min şe nıhı en yekune hayyen mefhûmundan ‘ibâret emr-i ‘ademî olup, pes îcâd buna müte‘allık olmaz. Fe-emmâ takdîr-i mevcûda te‘alluku gibi ma‘dûma dahi te‘alluk eder. Zîrâ bu sûretde mevt ile murâd, hayât üzerine mukaddem olan mevtdir. Neteki, Hakk Te‘âlâ ‘Ve küntüm emvâten’18694 buyurup, Beyzâvî dahi ‘Ve kaddeme'l-mevte’ 18695 ile işâret ve ‘adem, sırf ezelî olduğuna tenbîh eyledi. îşte bu mevte halk te‘alluk etmez, etse hâdis olmak lâzım gelür. Tefsîr-i sânîye nazaran mevtden murâd, ‘Ademül-hayâtt ‘ammen'tttesaee bihî’ mefhûmuyla mu‘arref olan mevtdir. Bu ta‘rîf kable'l-hayât olan mevte mütenâvil değil. Böyle olunca mâ-kable'l-hayâta ıtlâkı ‘alâ-vechi't-tecevvüzdür. Bu takdîrce halkın mevte te‘alluku zâhirdir. Zîrâ mevt, melekâtına muzâf-ı ‘ademât kabîlinden olmağla, bu sûretde kendüye halk te‘alluk eder. Neteki, ‘Ve ce‘aVe'z-zulümâti ve'n-nûr’** âyetinde ‘CaT te‘alluk eylediği gibi, zulmet, nûra muzâdd ‘arazdır. Zu‘m eden, bu âyet ile ihticâc edüp, ancak ‘amâ gibi ‘ademü'l-meleke olup, kendüye ‘CaT gayr-i müte‘allık olan ‘adem-i sırf olmadığını bilmedi”. Bundan sonra Dağıstânî ve Ahıshalı vech-i âhar îrâdına şedd-i nitâk ve mevtin cevher olmasında ittifâk ve şununla istidlâl eylediler ki: “Yevm-i kıyâmetde mevt, sûret-i kebşde zebh olunur”. Mukarrir dahi: “Kebş ve zebh kazıyyesi, ‘adem-i mevtden kinâyedir. ‘Vele’in süllime’*** yevm-i kıyâmetde [Ü4 ] cevher imiş ve kebş ‘sûretinde zebh olunacak imiş, ma‘nây-ı makule kabîlinden olup, hâricde vücûdu olmayan a‘mâlin vezn içün sûret-i cevherde halk olunduğu gibi, lâkin su‘âl-i dünyâda olan mevtdendir” demekle, meclis-i bahse hıtâm ve rişte-i münâkaşa vü mu‘ârazaya infisâm verildi. [Ü4 ]

***


cj/ı = Ölüm, tabiatında canlılığın


A'

