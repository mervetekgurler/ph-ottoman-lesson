Tebrîk-i ‘Îd-i Fıtr
Şehr-i Ramazân, gayetine resân ve gurre-i Şevvâl Sebt gününden^ sübût bulup, leylesi Şeyhülislâm ve Kayim-makam Paşa ve Kapudan Paşa hazerâtı ve sudûr ve mevâlî ve ricâl-i devlet ve Ocağlu ve sâyir erkân-ı Saltanat Serây-ı hümâyûn'da mevcûd bulunup, teneffüs-i subh-ı sâdık ‘akabinde edây-ı salât ve fırka fırka taht-ı hümâyûn-bahta doğru tahrîk-i hatevât ve dâmen-bûs-i hazret-i Cihân-dârî ve iltisâm-ı âstîn-i hazret-i Şehriyârî resmi icrâsından *
sonra, Pâdişâh-ı melâyik-sipâh dâme mâ-dâme meftûhan bi-medhihi'l-efvâh Sultân Ahmed Câmi‘i'nde edây-ı salât-ı ‘îd ve ba‘dehû Serây-ı dilârây-ı Cihân-dârî'lerin gıbta-zen-i tal‘at-ı Hûrşîd eylediler.
