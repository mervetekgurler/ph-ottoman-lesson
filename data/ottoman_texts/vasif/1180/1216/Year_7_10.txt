Vukü‘-ı imtihân
Talebe-i ‘ulûmdan mülâzametleri yedi seneye müntehî olanlar bir zemândan berü [Ü3 ] ümmîdvâr-ı imtihân oldukları cenâb-ı Fetvâ-penâhî'ye ‘ıyân olmağla, işbu Muharremü'l-harâm evâyilinde'6 husûs-ı mezkûr istîzân ve ruhsat-ı seniyye nümâyân olduğu ân talebeye keyfiyyet i‘lân olunup, müşârun ileyh hazretleri icrây-ı hakkaniyyet içün bi'n-nefs derse hâzır oldukları hâlde zümre-i talebe dâru'l-imtihâna idhâl olunup, Mutavvel'den* “Ve ‘lev’ li'l-şarti fi'l-mâzî ma‘a'l-kat‘i bi-intifâ’i'ş-şart” ‘ibâresi medâr-ı bahs olduğu
sâmi‘larına ilka ve vâhiden-ba‘de-vâhidin o mahfil-i hatîrde ikrâ ve tertîb-i mümeyyizîn olan es‘ile-i isnâ ‘aşeranın ekall ü ekserine ve nâdiren cümlesine cevâb-dâde olanlardan yirmi yedi nefer tâlib ve ‘ulemâ-zâdelerin on dört kadar hâhiş-ker, merâtib-i medrese ru’ûsuyla nâyil-i e‘azz-i metâlib olup, kemâ hüve'l-vâcib cümlesi du‘ây-ı bekay-ı ‘ömr ü devlet-i Şehinşâhî'ye müvâzıb oldular.
