Şurû‘ be-binây-ı câmi‘-i şerîf der-kurb-i Serây-ı Kavak
Mu‘allem asker içün Kavak Serâyı kurbünde binâ olunan kışlaklarda [Ü4 ] ‘avn-i Hakk ile yevmen-fe-yevmen neferât efzûn olup, levâzım-ı zarûriyyeleri tahsîline medâr olmak zımnında etrâfında vâki‘ ba‘zı mahallerde dükkânlar binâ olunduğıyçün, bahra karîb püşte üzerinde olan mahalde dahi ba‘zı hâne ihdâsına nâs rağbet eylediklerinden, bilâ-mu‘accele ve cüz‘î icâre ile zikr olunan mahall tâliblerine tefvîz olunup, hâneler binâsına mübâşeret ve berü tarafda dahi vâfir dükkân ve kahve-hâne müceddeden yapılmağla, mahall-i mezkûr bir2310 şehr-i ‘azîme müşâkil olup, Cum‘a ve sâyir ferâyizi cemâ‘atle edâ, Üsküdâr'a varmağa münhasır olduğu hüveydâ olduğundan, Evkâf-ı hümâyûn mülhakatından olarak Kavak Serâyı kurbünde “Selîmiyye” ismiyle mersûm bir câmi‘ binâsına irâde-i menâyih-ifâde-i Şâhâne levha-tırâz-ı vuku‘ ve işbu Zilka‘de'nin on beşinci günü' ihtiyâr olan sâ‘at-i sa‘dda binâ ve ihyâsına me‘mûrlar2311 dâmen-çîn-i bed‘ u şurû‘ oldular.
