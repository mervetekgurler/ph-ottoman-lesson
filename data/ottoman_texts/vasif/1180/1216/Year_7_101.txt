Ahvâl-i Hüseyin Paşa
Belgrad'da kazâ-zede olan Vezîr Mustafa Paşa'nın ‘an-asl Silahdârlığı'ndan neş‘et ile Rütbe-i Mîr-i mîrânî'ye [Ü3 ] nâyil ve giderek derece-i Vezâret'e vâsıl olan Hüseyin Paşa'nın Mısır cenginde pâydârlığı beyne'n-nâs şâyi‘ olduğundan, hem-pâyeleri hakkında zuhûr eden mu‘âhazeden2312 sâlim ve orduda bekası dahi gayr-ı lâzım olduğu hasebiyle mansıbı tarafına ‘âzim olmuşidi. Vâfir haşerât ile bilâd-ı vâsi‘a-i Pâdişâhî'de geşt ü güzâr ve cerâyim-i sâbıkasını tezekkür ile bir mahalde ‘adem-i istikrârından gayri, tevcîh olunan menâsıbın ba‘zısından mütevahhiş ü müteneffir ve ba‘zı mahallerin2313 halkı dahi havf-ı savletinden memlekete uğratmayarak mukabeleye âmâde vü hâzır olup, bilâhare Diyârbekir'e duhûl ve sûret-i [Ü4 ] zâhirde serkeşlikden nükûl etmişidi. Çok geçmeden tabî‘at-ı ‘akrabiyyesi tezebzüb ve mütemevvilân-ı memleket üzerine tevessüb edüp, niçe hâneleri mesken-i bûm u gurâb ve niçe tüvângerleri mübtelây-ı şikençe-i ‘azâb ile muhtâc-ı me’âkil ü siyâb eylediğinden fazla, mâlına tama‘an Şâfi‘î Müftîsi'ni i‘dâm ve buna mümâsil kati çok ‘ulemâ’ u meşâyıha sell-i seyf-i hısâm edüp, hâric-i memleketde dahi eli yetişdiği kadar re‘âyâ vü berâyâyı mukayyed-i dü-şâha-i gezend u zarar ve fîmâ-ba‘d ahz u fetke mahall kalmadığını tefekkür ile şehirden be-der ve tarafına tevcîh olunan Mar‘aş'dan kat‘-ı nazar ile Sivas'a doğru ‘azîmet ve kapusunun kesretinden bahs ile dahi nemâlı bir mansıb talebine cesâret ve başında olan dağlu ve sâyir eşrârı etrâfa teslît ile envâ‘-ı hasârete tesaddî eylediği, ma‘lûm-i evliyây-ı devlet oldukda, Mısır gayilesi ve Rumeli ihtilâli mülâhaza olunarak hakkından gelinmek husûsu [Ü3 ] te’cîl ve Trabzon Eyâleti, müşârun ileyhe ve Diyârbekir Eyâleti, Vezîr Tayyâr Paşa'ya tahvîl olunmuşidi.
Trabzon'a ‘azîmet bir vechile hâline el vermeyüp, Sivas ve yâhûd âhar bir mansıb-ı vesî‘ü'l-ercâ tevcîhini sûret-i tehakkümde tahrîr ü işâret etmekle, Sivas, tarafına ve Trabzon, Vezîr Köse Mustafa Paşa'ya tevcîh olunup, ehâlî-yi Sivas ‘an-asl te‘addî vü tecâvüzünden pür-bîm ü hirâs olmuşiken, i‘mâl-i Sivas'dan Kazâ’-i Erba‘a mukata‘asında sâkin Tayyâr Paşa'nın birâderi Hasan Bey'i basup, mâlını garet ve kırk bin guruş tecrîm ile merkumu mübtelây-ı hasâret ve Turhal Kasabası'nda envâ‘-ı fezâhate2314 mübâşeret eylediği, Sivas halkının bi'l-külliyye vahşet ü nefretlerine [Ü4 ] bâ‘is-i kuvvet olmağla, vilâyetlerine Vâlî olmasını bir dürlü kabûl etmeyüp, Der-i devlet-medâr'a ilticâ ve def‘ini recâ ve müsâ‘ade olunmadığı sûretde muhârebeye mübâşeret edeceklerini ‘arz u mahzarlarında îmâ etmişler idi. Fi'l-hakıka hâric-i Sivas'da intizâr-ı haber ile karâr eylediği hengâmda etrâf u eknâfı tâht u târâc ve re‘âyâ vü berâyâyı kemâliyle iz‘âc eyleyüp, dest-i eziyyetinden tahlîs-ı nefs edenler kasabât u bilâda tehassun ve yâhûd sa‘bü's-sülûk cibâl ü şe‘âfda temekkün eyledikleri te‘ayyün etmekle, istîsâli husûsunda dâmen-i himmet teşmîr ve müşârun ileyhimâya ve Çapâr-zâde'ye nihânî evâmir tahrîr olunup, her tarafdan muhâsara ve âgaz-ı müşâcere ile cem‘iyyeti tefrîk ve mahsûr olduğu Yenihân'dan bir gice firâr [Ü3 ] ve birkaç âdem ile Kızılırmağ'ı güzâr edüp, ‘akab-gîrân yetişüp, başını kat‘ ve mazarrat-ı ‘ammesini def‘ edüp, Bozok Sancağı'nda keyfiyyet vuku‘ bulduğundan, Çapâr-zâde tarafından evâyil-i Muharrem'de^ ser-i maktû‘u Âsitâne'ye vasıl ve mevzû‘-ı ‘ibret-gâh-ı gerden-keşân u erâzil oldu.
DeP-i haşerât ve istîsâl-i bugâtda Tayyâr Paşa teferrüd ve Köse Mustafa Paşa izhâr-ı tecellüd edüp, Çapâr-zâde dahi nahçîr-i2315 merâmı sayd u2316 iftirâs ve bilâ-tekellüf bend-i fitrâk-ı ihtilâs etmiş bulunduğundan, birer sevb-i semmûr kürk ile taraf-ı Cihân-bânî'den tefrîh ve hıdmetleri pesendîde olduğu taraflarına hıtâben2317 sâdır olan evâmir-i ‘aliyyede tevzîh ve münhall olan Sivas ve Trabzon mansıbları mutasarrıf-ı sâbıkları müşârun ileyhimâya kemâ-kân tevcîh ü ihsân olundu.
