Vukü‘ât der-erâzî-yi Mısır
Râbıta-bend-i nitâk-ı ittifâk olan îngilüzlü me’mûrân, Devlet-i ‘aliyye ihtimâmıyla me’kûlât u meşrûbâtlarına nizâm verüp, cânib-i Mısır'a teveccüh etmişler idi. Müsâ‘ade-i rûzgâr ile ‘âm-ı mâzî Zilka‘de'sinde' Ebuhûr sâhiline resîde olmalarıyla, fi'l-hâl kara askerlerin sâhile çıkarup, mukabele kasdıyla saff-keşîde olan Fransızlar'ı tarfetü'l-‘aynda katl ü esr ile perâkende edüp, palanga muhâsarasında zemân fevt olacağı hâtır-güzâr olmağla, muhâsara vü tazyîk içün bir mikdâr âdem terk ve îskenderiyye istihlâsına ‘azîmet etdiklerini Mısır'da mukîm Fransız Sergerdesi “Mino” nâm Ceneral1914 haber alup, Kıbt ve sâyir eclâf-ı A‘râb'dan ve ma‘iyyetinde olan Fransız askerinden on yedi bin âdem tedârük eyleyüp, mukaddemce îskenderiyye'de olan asker ile dahi muhâbere etmiş bulunmağla, iki kol Fransız askeri [Ü3 ] “Bereketü'l-Kaytâs” nâm mahalde müctemi‘ olup1, o aralıkda îngilizlü dahi gelüp [Ü4 ] yetişmekle, Fransızlar tarafından Mısır askeri ilerüye sürülmek kasd olundukda: —Mukavelemiz ancak karaltı etmek ve top u tüfenge karşu varmamakdır” deyü tekaddümden imtinâ‘ ve îngilizlü dahi top u tüfeng ve sâyir âlât-ı nâriyyeyi bi-kemâlihâ i‘mâle mübâşeret edüp, Mısır askeri şiddet-i muhârebeyi görüp, cümlesi firâr ve nâ-çâr Fransızlar cenge ibtidâr edüp, mâ-beyne'l-ferîkayn eşedd-i kıtâl ve emerr-i cidâl vâki‘ olup, bilâhare Fransızlar2 akbeh vechile münhezim ve dört bini dereke-i cahîme ‘âzim olup, sergerdeleriyle ecel-i nâ-resîdeleri îskenderiyye'ye tehassun ve îngilizlü dahi etrâf-ı îskenderiyye'de temekkün edüp, icrây-ı lâzime-i muhâsara ve iş‘âl-i nevâyir-i müşâcere etdikleri, Ebuhûr mahsûrlarına mün‘akis oldukda, havf-ı cân ile istîmân ve kabûl-i esr ile tahsîl-i emân eyledikleri zemânda, Kapudân-ı deryâ Vezîr Hüseyin Paşa hazretleri kebîr ü sagîr yetmiş pâre sefâyin ile sevâhil-i îskenderiyye'ye ilkay-ı lenger-i heybet ve bu sebeble îngilizlü tahsîl-i yârâ vü kuvvet edüp, fi'l-hâl îngilüz Cenarali'yle ictimâ‘ ve ba‘de'l-istişâre

◊ 27 Rebî‘ulevvel 1216 = 7 Ağustos 1801 Cuma.

◊ ◊ 3 Safer 1216 = 15 Haziran 1801 Pazartesi.

◊ ◊◊ 1-30 Zilka‘de 1215 = 16 Mart-14 Nisan 1801.
Donanma-yi hümâyûn'dan altı bin asker ifrâz u intizâ‘ ve Kethudâsı Husrev Ağa'yı ve İnce Bey'i üzerlerine Başbûğ nasb ve İngilizlü dahi birkaç bin âdem terfik edüp, Reşîd'e doğru râyet-keş-i ‘azîmet olmuşlar idi. Müsehhil-i her emr-i ‘asîr olan cenâb-ı Ni‘me'n-nasîr, o bender-i bî-mânendin fethini teshîl ü teysîr eyleyüp, bir sâ‘at ilerüde vâki‘ Reşîd Palangası, Nîl'in kilîdi mesâbesinde burûc-ı erba‘ayı şâmil bir ma‘kıl-ı hasîn iken, Fransızlar tarafından ba‘zı izâfât ile gayet hasânet ü metânet [Ü3 ] verilmekle fethi lâzım geldiğinden, Levend Çiftliği takımından Sol Kol1915 Ağası ‘Abdullah Ağa ve bir mikdâr İngilüzlü o tarafa irsâl ve ma‘iyyetlerine müstevfâ top ve mühimmât [Ü4 ] verilüp, Reşîd Boğazı'na dahi on kıt‘a şalope idhâl ve esbâb-ı muhâsara ikmâl olundukdan sonra, palangayı silmen terk etmeleri zımnında Fransızlar'a tahrîr olunan emân-nâmeye magrûrâne cevâb zuhuru, mücâhidân-ı İslâm'a mûcib-i feverân-ı hamiyyet olmağla, dört gün berren ve nehren top ve humbara1916 ile mahsûrlar tazyîk olunup, müdâfa‘aya vechen mine'l-vücûh tâkatleri olmadığını cezm ü îkan ve ba‘zı şurût ile istîmân eylediler. Zâbitlerinden mâ‘adâsı silâhlarını ve top ve mühimmâtı bırakup, esîrliği kabûl etmek şartıyla emân verilüp, cümlesi İngilüz donanmasına îsâl ve bu ‘akde dahi fazl-ı Müte‘âl ile karîn-i inhilâl olup, bu sebeble Fransızlar'ın savlet-i bâtılaları şikest ve kilîd-i Nîl der-dest olup, şalopelerin seyrine mâni‘ zâyil ve berren ve nehren Rahmâniyye ve sâyir mahallere sevk-ı asker isti‘dâdı hâsıl olduğu haber-i meserret-eseri, Vezîr müşârun ileyh tarafından Der-i devlet-medâr'a vâsıl olup, cümleye ifâza-i hayât ve kulûb-ı mü‘minîne ilkay-ı meserrât eyledi.
