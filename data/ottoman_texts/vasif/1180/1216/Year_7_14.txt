Latîfe-i gaybiyye
Mısır vak‘asında Murâd Bey şirzime-i kalîle ile bilâd-ı Asvân ve Nûbe ve Sa‘îd-i A‘lâ semtlerinde bilâ-istikrâr tek ü tâz ve Fransızlar'ın dâm-ı mekîdetlerine düşmekden ihtirâz etmişidi. Tâyife-i mesfûre merkumu kahren ele getürmekden der-mânde vü ‘âciz olmalarıyla, savletinden emîn olmak içün ba‘zı tergıbât ü teşvîkat ile taraflarına bend ve Sa‘îd memleketini kendüye ber-vech-i maktû‘ temlîk bâbında âyînleri üzere muhkem sevgend etmeleriyle, meftûn-ı ‘işve-i tesvîl ve dînini dünyâya1917 tebdîl edüp, Ordu-yi hümâyûn'a müsâra‘atdan ve bâ-husûs ‘Osmân [Ü3 ] Efendi'nin derûn-ı Mısır'da iken da‘vetine icâbetden mu‘rız ve Fransızlar tarafdârlığına mütemahhız olup, ittihâd ü te‘ahhüdünü te‘kîd
[Ü4 ] ve peşmîne-i hıyânet ü ihânetini tecdîd eylemişidi. Bu defa Ebuhûr kazıyyesi ve îskenderiyye mahsûriyyeti ve Reşîd ve sâyir mahallerin istihlâs olunduğu Mısr-ı Kahire'de şâyi‘ ve Fransızlar'ın ekseri mürde vü zâyi‘ olduğu tahkiki ile Fransız Ser gerdesi merkuma mahsûs âdemler ib‘âs ve ber-muktezây-ı mu‘âhede Üsveyf cânibine gelüp, bi'l-muhâbere ehl-i îslâm ile müşâcereye igrâ vü ihsâs eylediği dehlîz-i sâmi‘asına güzer ve derhâl i‘ânete teheyyü‘ ile ehl-i îslâm'a ızmâr-ı zarar etmişiken, nazm:
Erâde umûran lem-yüridhâ îlâhuhû Fe-harre sarî‘an li'l-yedeyni ve li'l-femi1918
mefhûmunca hâyin-i mezkûr bülûğ-ı maksadından evvel kantara-i merg-i fücâ‘îden murûr ve bu cihetle dahi Fransızlar'ın cenâh-ı miknetleri meksûr oldu.
Hâlik-i mezbûrun taht-ı livây-ı dalâletinde olan münâfikin ve ümerâ -ki “Vesîkallezîne keferû ilâ cehenneme zümerâ”1919 medlûluna mâ-sadak olmuşlar idi- nâ-çâr Kapudan Paşa hazretleri tarafına mürâca‘atla Murâd Bey'in helâkini iş‘âr ve Ordu-yi hümâyûn pûlarına ruhsây1 olmak içün izn ü ruhsata taleb-kâr olmalarıyla, muktezây-ı hâl iltizâmıyla niyâzlarına müsâ‘ade ve ruhsatı mutazammın taraflarına haber firistâde olundu.
Hâlik-i mezbûrun vakt-i te‘ayyününde Mısır'da olan envâ‘-ı fesâdâtı müstagnî-yi beyân ve Fransızlar'a “Ba‘zu'l- ‘ırkı nezzâ‘un”1920 mefhûmunca meyl ü rükûnu vâreste-i şübhe ü gümân olmağla, helâki ‘ayn-i isâbet ve zevâl-i vücûdu mukaddime-i fevz ü nusrat olduğu zâhirdir. [Nazm]:
Rûşen-est în ki, şeved-pest çû-şem‘ âhır-ı kâr Der-sırr-ı her ki, hevâyî zi-ser-efrâz be-hâst*4
Biz yine sadede gelelim. Fransızlar'ın kâffe-i kuvvet ü miknetleri İskenderiyye ve Rahmâniyye'ye1921 masrûf ve bâ-husûs [Ü3 ] i‘mâl-i efkâr-ı şeytâniyye ile Rahmâniyye'ye kati istihkâm verdikleri ma‘rûf olup, Reşîd'de olan cünûd-ı zafer-mev‘ûdu havl ü kuvvet-i Bâri'yle [Ü4 ] Rahmâniyye'ye tesyîr eyleyeceğini Vezîr-i müşârun ileyh hazretleri tahrîr etmişidi. Zilhiccetü'ş-şerîfenin yirmi beşinci günü^ müşârun ileyh ve İngiliz Cenarali ma‘iyyetlerinde olan asâkiri alup, Rahmâniyye'ye bir sâ‘at mesâfede vâki‘ “Kuğa” nâm karyeye vusûllerinde iltikây-ı ferîkayn vâki‘ olup, hayâtlarından me’yûs olan Fransızlar birkaç sâ‘at meydân-ı muhârebede sebât gösterüp, cünûd-ı İslâm merâret-i ceng ü perhâşa ıstıbar ile merkez-i metânetde kıyâm ve İngilizlü dahi muvâfakat ü mu‘âvenetde ihtimâm edüp, Fransızlar'ın nısfından ziyâdesi küşte vü nâ-bedîd ve ehl-i İslâm'dan dahi beş yüz kadar merd-i dilîr mecrûh u şehîd ve İngilizlü'den dahi vâfir kimse helâk ve bir mikdârı zahm-nâk olup, zalâm-ı şâm erişdikde, bakıyyetü's-süyûf olan kefere-i li‘âm cânib-i Mısır'a tâfte-rûy-ı inhizâm ve ferdâsı Rahmâniyye Palangası'na tehassun edenler emâna tâlib olmalarıyla, sâbıkı üzere zâbitlerinden mâ‘adâsı haml-i silâh ve berü taraf ile fîmâ-ba‘d cedel ü kifâh etmamek ve sâlimen vilâyetlerine îsâl olunmak şurûtuyla mesfûrlara emân verilüp, Rahmâniyye Kasabası dahi bu vechile silsile-i mülk-i Pâdişâhî'ye rabt ve derûnunda1922 olan mühimmât ve top ve cemî‘ edevât zabt olundu.
Asker-i mansûr imdâd-ı Rabb-i Gafûr ile berren ve bahran bu menzilden dahi hareket ve Mısır'a on sekiz sâ‘at mesâfe olan Nîkî Karyesi'ne darb-ı veted-i nusrat edüp, Muharremü'l-harâmın gurre-i garrâsı olan yevm-i 1 kımîs Mısır'a doğru tahrîk-i a‘lâm-ı1923 ceyş ü hamîs etmişler idi. Fransızlar, Rahmâniyye'nin cânib-i İslâmiyân'dan zabt [Ü3 ] olunduğunu bilmeyerek imdâd zımnında Rahmâniyye'ye bir mikdâr asker tesyîr ve İskenderiyye'ye [Ü4 ] dahi Topçu-başı ve ba‘zı müte‘ayyin eşhâs irsâlini tedbîr etmişler idi. Yevm-i1924 mezkûrda Kapudan Paşa hazretleri tarafından techîz olunan karagola keyfe-me'ttefeka tesâdüf etmeleriyle1925, der-ân-sâ‘at cenge mübâşeret olunup, dûd-ı kebûd-ı reng-i tüfeng ve sadây-ı zed ü bürd-i ceng müşârun ileyh hazretlerine ‘ıyân oldukda, toplu sandalları1926 ilerüye irsâl ve ince donanmayı dahi verâdan îsâl etdikden sonra, bizzât sâhile çıkup1927, mevkı‘-ı ma‘rekeye vusûl ile mübârizân-ı İslâm'ı teşcî‘ ü igrâ ve fezâyil-i cihâd ve mehâsin-i şecâ‘ati ta‘dâd u ihsâ birle kulûb-ı guzâta kuvvet ilka edüp, bu sebeble ehl-i Îmân kaviyyü'l-cenân olup, teşhîr-i seyf-i berrân ve tehzîz-i nûk ü1928 sinân ile düşmen-i bî-peymâna irâ‘e-i hevl-i kıyâmet eylediler. Giderek a‘dâ zebûn ve livây-ı cem‘iyyetleri ser-nigûn olup, yetmiş kadarı âguşte-i hûn-ı helâk ve niçelerinin girîbân-ı hayâtı çâk-çâk olup, iki yüzden ziyâdesi zâbitleriyle esîr ve on yedi kıt‘a cerîme mahmûl mühimmât ve edevâtları mazbût-ı dest-i Vezîr-i Müşterî-tedbîr olup, mesâff vaktinde te‘yîd-i dîn-i mübîn içün şemşîr-i gayrete zâg ve zâg-minşân-ı küffâra dâne-i tüfeng ile sürâg veren pür-dil-ân-ı İslâm müşârun ileyh hazretlerinin dâyirelerinde kıyâm eden etbâ‘-ı benâmından olmalarıyla, hakk-ı nân u nemeki îfâ ve uğur-ı millet-i beyzâda gayret-i İslâmiyye'yi icrâ eyleyüp, otuz mikdârı neyl-i şehâdet ile ‘âzim-i serâbistân-ı cinân ve Enderûn Çukadârı ve otuz kadar sâyir dâyiresi halkında eser-i cerh nümâyân olup, merbût-ı kayd-ı isâr olan küffâr, Donanma-yi hümâyûn'da tevkif olunmayup, o kavm-i erzel1929 [Ü3 ] kemâ-fi'l-evvel İngilizlü'ye teslîm ve bu melhameden sonra ilerülere hareket tasmîm olunmuşidi. [Ü4 ]
Müşârun ileyh hazretleri nehren ve tavâyif-i askeriyye berren ‘âzim-i cânib-i maksûd ve mâh-ı Muharrem'in dördüncü Bâzâr gicesi^ müşârun ileyhin ordusuna altı sâ‘at bu‘du olan Deyrü Şeyh Karyesi'ne Fransız ve Kıbt ve erâzil-i A‘râb'dan müretteb dört1930 bin kadar süvârî ve piyâde vürûd eylediğini hıdmet-i tecessüsde istihdâm olunan kimseler ihbâr u îzân ve ordu-yi İslâm iki sâ‘at ilerüde bulunmuş olduğundan, fi'l-hâl kazıyye mezbûrlara beyân ve verâdan ta‘kib ü istî‘âb maslahatı mengûş-ı gûş-i iz‘ânları kılınmışidi. Fransızlar mütâbi‘leriyle Vezîr-i müşârun ileyhin bulunduğu sâhile doğru çekilüp geldikleri mu‘âyene olundukda, fi'l-hâl müşârun ileyh hazretleri sâhile çıkup cenge hâzır ve şalopelerde olan zümre-i Topçuyân fetîl der-dest, muntazır-ı emr-i âmir olmuşlar idi. İrâde-i ta‘kib ilerüde bulunan Kethudâ Husrev Ağa'ya ve İngiliz Cenerali'ne ma‘lûm olduğu sâ‘at, süvârîlerini ber-vech-i müsâra‘a îsâl ve düşmeni dâyiren-mâ-dâr ihâta ile mütesaddî-yi ceng ü kıtâl olduklarında, hasm-ı gafile veleh ü hayret târî ve mecbûr-ı istîmân ıztırârî olmalarıyla, fi'l-hâl silâhlarını zemîn-i inkıyâda ilka ve ihrâk-ı hûn-ı fâsidlerinden isti‘nâ ve bu sûretle cümlesi silsile-i esre rabt ve top ve cebe-hâneleri zabt olunduğundan gayri, iki bin kadar1931 hicân ü cimâl zamîme-i ganâyim ü enfâl kılındı.
Fırka-i mesfûrenin altı yüz mikdârı Fransız ve mâ‘adâsı fellâh makulesi ve İpsara re‘âyâsı olduğu tahkik olunup, kasd u niyyetleri su’âl olundukda, Rahmâniyye'den İskenderiyye'ye zahîre1932 nakli içün meb‘ûs olduklarını ve Rahmâniyye eyâdî-yi İslâm'a girdiğini müşâhede ile [Ü3 ] Mısır'a [Ü4 ] teveccühlerini takrîr ü ifâde ve hamden lillâhi Te‘âlâ bilâ-ta‘b u nasab dört bin kadar düşmen-i bî-mezheb tehallüf-i matlab ile üftâde-i mevkı‘-ı ‘atab olup, bu şîve-i gaybiyye mahzâ imdâd-ı semâviyye ve eser-i mu‘cize-i *
“Hayru'l-beriyye” ve fâtiha-i husûl-i me‘ârib-i Saltanat-ı seniyye olduğu umûr-ı
bedîhiyyedendir.
**
