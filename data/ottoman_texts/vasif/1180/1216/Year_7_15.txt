[Zikr-i feth-i Dimyât]**
Kapudan Paşa hazretleri, Riyâle Bey ile birkaç kıt‘a sefâyin Dimyât'a tesyîr ve Ordu-yi hümâyûn tarafından dahi bir mikdâr asker ta‘yîn olunmasını Sadrıa‘zam hazretlerine tahrîr etmişler idi. Tıbk-ı tahrîrleri üzere iki bin Arnabûd, Dimyât'a irsâl edüp, müte‘âkıben Haleb Vâlîsi Vezîr İbrâhîm Paşa'yı dahi üç bin kadar asker ile ta‘yîn buyurmuşlar idi. Vezîr-i müşârun ileyh Dimyât'a duhûl ile sugr-i Dimyât'da olan burûcu zabt etdiği hâlde Fransızlar Îzbe1933 Kal‘ası'na tehassun ve teslîminde izhâr-ı te‘annüd ü temerrün eylediklerinden, emr-i muhâsara te‘ayyün edüp, tarafeyn harb ü kıtâl ile iştigâl ve nihâyetü'l-emr küffâr bir gice Mısır'a doğru firâr eylediklerinden1934, zikr olunan Îzbe1935 Kal‘ası ve şark ve garb tarafında olan burclar zabt olunup, Dimyât'ın dâhil ü hârici çirk-i ehl-i şirkden1931 tasfiye ve muhâfazası1931 lâzım gelan mahallerine müstahfızlar ta‘biye olundu*.
