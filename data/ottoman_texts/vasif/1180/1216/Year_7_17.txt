‘Avdet-i ‘Abdünnâfi‘ Efendi
Mûmâ ileyh Nemçelü mâddesiyle Cezâyir'e ta‘yîn ve lede'l-vusûl irâde-i Saltanat-ı seniyye'yi lâzım gelenlere ifâde vü tebyîn etmişidi. îgtinâm olunan eşyâ “Ehassü mine'l-habâbi fî cevfi'l-mâ”* kabîlinden olup, ol dahi beyne'l-guzât münkasem ve reddinde kudret mün‘adim olup, ancak Nemçelü'nün habbeyi kubbe etmek, muktezây-ı redâ‘et-i tabî‘atları ve ekavîl-i bâtıla ile müdde‘âlarına sûret vermek eski ‘âdetleri olup, kavl-i leyyin ve hıtâb-ı heyyin ile mücâb olmayacağları bî-irtiyâb olmağla, mücerred Devlet-i ‘aliyye'yi tasdî‘âtlarından vikaye zımnında girü kalan1941 esîrleri [Ü3 ] ıtlâk olunup1942, iddi‘â
eyledikleri eşyâya dahi bir bedel-i mu‘tedil farz olunup, [Ü4 ] i‘tâsında icmâ‘ ve Efendi-yi mûmâ ileyhi ol vechile ircâ‘ eylediler.
