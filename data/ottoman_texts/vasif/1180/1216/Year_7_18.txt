İstimzâc-ı cihet-i nizâm-ı Hicâz ez-Vâlî-yi Bağdâd
Eşref-i emâkin ü bıka‘ ve ebrek-i erâzî vü aska‘ olan Haremeyn-i muhteremeyn'e kemâl-i istizlâl ü sükûnet ile hürmet ve fecc-i ‘amîk ve beled-i sahîkden kasd, ziyâret ü mücâveret eden katıbe-i ehl-i îslâm'ın râhatlarına ve bâ-husûs sükkân u kuttânın âsâyiş ü emniyyeti ile idrârât u vezâyiflerinin hulûl-i vaktinde edâ vü istîfâsına ve ol buk‘ateyn-i mübâreketeynden rics ü âsâmın ref‘ ü izâlesine ikdâm u himmet vâcibe-i zimmet-i diyânet ve ferîza-i ‘uhde-i Saltanat olup, bir müddetden berü Medîne-i münevvere lâ-zâlet bi-envâri'l-îlâhiyyeti müsevverehû** muhâfızdan hâlî ve Bender-i Cidde mahrûm-ı rûy-i Vâlî olup, Şeyhu'l-Harem bulunan Elmâs Ağa'nın dahi îka‘-ı tehdîde kudreti olmayup, ol harem-i îrem-mânend cevânibinde ba‘zı nâdân-ı hürmet ve mürtekib-i kebâyir-i hatî‘at olanlar şerbet*
ılı ^u- j yid-ı ^^ı = Su kaynağındaki kabarcıkların en bayağısı [gibi olan eşya] anlamına gelen Arapça bir cümle olup, Cezayirlilerin aldıkları ganimetin çok az ve değersiz oluşu, su üzerindeki önemsiz kabarcıklarına benzetilmiştir.
hâneler ihdâsına cür’et ve müsellah geşt ü güzâr ile ızrâr-ı ‘ibâdullâha cesâret eylediklerinden gayri, Mekke-i mükerreme Şerîfi hubb-i dünyâ ve tama‘-ı müfrit hasebiyle Cidde'nin kâffe-i mahsûlâtına müte‘arrız olup, vaz‘-ı kadîmi olan münâsafeye ‘adem-i kanâ‘at ve erbâb-ı vezâyifin ihrâcât u idrârâtlarını edâda te‘allül ü mümâtale ile cümlesini mübtelây-ı zarûret eylediği sübût-yâfte-i tehakkuk olup, kârına revâc ve derd-i1943 hırsına ‘ilâc kasdıyla zabt u rabt-ı ehl-i füsûkdan i‘râz ve o makûle muharremâtın men‘inden tecâhül ü igmâz edüp, fi'l-hâl Şeyhu'l-Harem bulunan Elmâs Ağa ‘azl ve Şeyhu'l-Haremlik, Hazînedâr-ı Harem-i [Ü3 ] hazret-i Nebevî bulunan ‘Abdullah Ağa'ya tevcîh olunup, bu mefâsidin bi'l-külliyye1944 ref‘i ve Şerîf-i Mekke'nin gayr ez-mu‘ayyen Cidde'ye tesallutunun1945 def‘iyle o erâzî-yi mukaddeseden [Ü4 ] menâhî vü melâhînin izâlesi kaviyyü'l-iktidâr bir Vezîr-i nâmdâra mütevaffık olup, seferler takrîbi ile bu ‘ukdenin inhilâline ve bu mefâsidin zevâline muktedir bir Vezîr-nâdir ve mevcûdlar dahi birer şugl ü ‘amel ile meşgûl ü mü‘temir olup, Bağdâd Vâlîsi'nin arz-ı ‘Irâk ve kutr-ı Hicâz'da tantana-i Vezâret'i müstefîz u şâyi‘ ve mâl ve asker cihetleriyle kudret ü mikneti emr-i zâhir ü zâyi‘ olduğuna binâ‘en, bu münkerâtın izâlesi ve Şerîf'in def‘-i tesallutu ‘uhdesine ihâle olunmak savâb-nümây-ı erbâb-ı ‘ukûl ü nühâ olmağla, dâyiresinde mevcûd erbâb-ı te‘ayyünden Vezâret'e lâyık bir kimseye Vezâret ile Cidde tevcîh olunup, bu emr-i mühimme ta‘yîn olunmak ve Haremeyn-i şerîfeyn'den o makûle menhiyyât u muharremâtı def‘ ile nizâm-ı beldeteyn-i mükerremeteyne ikdâm etmek ve Mekke-i mükerreme Şerîfi vaz‘-ı kadîm üzere Cidde gümrüğünden hâsıl olan mâlın nısfına kanâ‘at edüp, vülât u hükkâma dâyir umûr-i ahvâle ta‘arruz etmamek, hâsılı nizâm-ı arz-ı Hicâz ol Vezîr-i mümtâzdan bi-eyyi-vechin kân matlûb-ı Pâdişâh-ı bende-nüvâz olup, bu bâbda nükave-i re’y-i rezîni ne ise bir ân akdem tahrîr etmek üzere taraf-ı hazret-i Kayim-makamî'den müşârun ileyh tarafına mahsûs kayime tastîr u tesyîr olundu.
