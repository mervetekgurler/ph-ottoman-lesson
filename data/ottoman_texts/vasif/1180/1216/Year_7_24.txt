Firistâden-i teşrîfât-ı Hâkânî be-Sadrıa‘zam ve Kapudân-ı deryâ ve sergerdegân-ı asker-i İngiltere
Mısır tarafında vuku‘ bulan melâhim ü megazîde Sadrıa‘zam ve Kapudan Paşa hazerâtının metânet ü sebâtları [Ü3 ] ve sunûf-ı askeriyyeyi i‘mâlde kemâl-i sa‘y ü himmetleri bâ‘is-i güşâyiş-i hâtır-ı Pâdişâh-ı sa‘îdü'l-me’âsir olup, tezâyüd-i şevk u himmet ve tezâ‘uf-i ikdâm ü celâdetlerine medâr olmak içün Serdâr-ı ekrem [Ü4 ] ve Sadrıa‘zam hazretlerine bir kabza mücevher hançer1973 ve neheng-i deryây-ı şecâ‘at olan Kapudan Paşa hazretlerine mücevher bir kabza tîğân, taraf-ı Cihân-bânî'den1974 ihsân olunduğundan gayri, birkaç mâhdan berü ber-muktezây-ı ittifâk, muhârebe-i a‘dâya şedd-i nitâk ve vukü‘ bulan me‘ârikde samîmî sebât ve izhâr-ı vifâk eden İngiltere sergerdelerine iki kıt‘a mücevher mec tesyâr ve mesfûrlar dahi iltifât-ı Şâhâne ile vâye-dâr-ı fahr u i‘tibâr oldular**.
