Vukfl‘-ı muhârebe be-eşkıyây-ı dağluyân
Zikr olunan fırka-i bâgıye Edirne Bostancı-başısı ve Tokadcıklı-oğlu Süleymân Ağa taraflarından Paşayedli Karyesi'nde mahsûr ve nefâd-ı me‘âkil ü meşârib ile mahall-i âhara ‘azimet ü firâra mecbûr olmuşlar idi. İşbu Muharremü'l-harâmın1910 üçüncü günü' [Ü3 ] ‘ale'l-gafle karye-i mezkûreden kemâl-i ye‘s ü hirmân ile1911 hurûc ve berü taraf cem‘iyyetine kelb-i ‘akur gibi vülûc etmeleriyle, miyânede üç-dört sâ‘at kadar nâyire-i1912 harb muztarım ve iki cânibden beş yüz kadar âdem mün‘adim olup, eşkıyây-ı mezbûre bu takrib fürce-yâb-ı firâr ve Edirne Kazâsı'nda vâki‘ Kavaklı-kozlıca'da tehassun ü istikrâr etmeleriyle, fi'l-hâl ta‘kıb ve sû-be-sû muhâsara vü tenkib olunduklarından gayri, Tokadcıklı'nın akrıbâsından beş on nefer kimse [Ü4 ] bu ma‘rekede telef olduğu harâret-i gayzını teşvir ve ber-vech-i sühûlet isticlâblarına mukayyed olduğu eşhâsın bi'l-külliyye i‘dâm u izâlelerine kalben ve kaliben sâk-ı ihtimâmı teşmir edüp, ‘alâ-tarikı'l-istinfâr müceddeden cem‘-i leşker-i cerrâr edüp, bakıyyetü's-süyûfu kemâl-i şiddet ile hasr u tazyik eylediği cezm ü tahkik olundu.
