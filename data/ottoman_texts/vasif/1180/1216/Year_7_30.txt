Tezyîl
Bir sene mukaddem Kethudây-ı hazret-i Sadr-ı ‘âli ‘Osmân Efendi, iki bin kadar âdem ile Mısır'a dâhil olup, Mısır Kal‘ası ve hârici cümleten Fransızlar yedinde iken, otuz altı gün mesfûrları Mısır'a ayak bastırmamış idi. Françelü'nün yedi-sekiz bin müretteb askerleri ve müceddeden ceng ta‘lim etdikleri yedi bin kadar Kıbt ve sâyir hevâdârları müsta‘idd-i ceng iken ve bâ-husûs şehre müşrif kal‘a ve Cize misillü metin bir palanga ve medâr-ı tesliyetleri olan sugr-i îskenderiyye yedlerinde iken, eyyâm-ı muhâsara bilâ-imtidâd Mısır ve muzâfâtını terk ü istirdâd ile tahliyeye rızâ-dâde olmaları, mahzâ lutf-i ‘inâyet-i Subhâni ve yümn-i baht-ı hazret-i Cihân-bâni'den münba‘is bir keyfiyyet olduğu zâhirdir. Bu haber-i meserret-eseri Kapudan Paşa hazretleri Silâhdârları Mehmed Ağa ile hâk-i ‘atebe-i Mülûkâne'ye ‘arz edüp, resânende-i haber-i mezkûr, nâyil-i şeref-i ‘izz-i huzûr olup, o taraf ahvâlini ahsen-i ta‘bir ile takrir ve bu sebeble mazhar-ı eltâf-ı Şehriyâr-ı kişver-gîr olup, on beş bin guruş [Ü3 ] ‘atiyye-i behiyye ile mükerrem ve beş kiselik bir sehm ile dil-şâd u hurrem oldu1990.
Leyl ü nehâr endûh [Ü4 ] u ekdâr-ı Mısrıyye ile dil-hırâş-ı ıstıbâr olan kâffe-i ehl-i îslâm mesrûr u şâd-kâm olup, girih-i nâçiz-i maslahat olan îskenderiyye'nin dahi fi-akrebi'l-eyyâm silmen ev harben zamime-i mülk-i Pâdişâh-ı Dâr[â]-gulâm olmak temenniyâtıyla secde-ber-endâz-ı mihrâb-ı du‘â ve dest-i berdâşte-i Dergâh-ı kibriyâ olmuşlardır.

1 olunmaksızın Ü3 : oij^^b1 Ü4
Mısır'da bulunan Françe askeri Sergerdesi Belbar1991 Ceneral vech-i muharrer üzere kazıyye-i tahliyeyi îskenderiyye'de mahsûr Mino Ceneral'e inhâ ve tahliyeye hass ü igrâ edüp, mûsıl-ı haber yedinden bu mâddeye dâyir1992 olan kağıdı ahz ve kendüsini bilâ-cevâb redd etmekle, ceneral-i mesfûrun bu ru‘ûnet ü huşûneti inşâ’allah kendüye mûcib-i nedâmet ve sebeb-i zevâl ü heleket olacağı bî-iştibâhdır.
