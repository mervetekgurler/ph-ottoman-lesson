İnkızâ‘-i müddet-i tahliye ve duhûl-ı Sadrıa‘zam be-Mısr-ı mahmiyye
Fransızlar ile vukü‘ bulan mu‘ahede-i tahliye Saferü'l-hayrın yirmi dokuzuncu günü' gayet bulup, yevm-i mezkûrda [Ü3 ] nefs-i Mısır ve kal‘a ve palangaları bulunduğu hâl üzere gümâştegân-ı Devlet-i ‘aliyye'ye teslîm ve Françelü Cize'ye nakl ve Mısır'dan ‘alâkaları kat‘ u tasrîm olunup, fi'l-hâl Sadr-ı sütûde-hısâl muhâfaza-i şehre yetmiş kadar kolluk tanzîm ü irsâl eylediklerinden fazla, bi'n-nefs Yeniçeri Ağası'nı ta‘yîn ve Mısr-ı mahrûse'nin burc u bedenlerin elviye-i reng-â-reng-i ‘Osmânî ile tezyîn ve Fransızlar'ın terk eyledikleri cumhûr, mâlı âverde-i dest-i igtinâm ve ehâlî-yi Mısır'a bir zarar u ziyân isâbet [Ü4 ]
etmamesiyçün bi'n-nefs Sadrıa‘zam ve Kapudan Paşa hazerâtı tarafından ihtimâm olunup, üç seneden berü işkence-i Frenk ile dil-teng-i mesâ‘ib ü âlâm olan sekene-i Mısr-ı zâtü'l-Ehrâm, kemâl-i şevk u garâm ile sipâs-güzârî-yi Melik-i ‘allâm olduklarından gayri, ‘örf-i belde üzere “Allâhu yansuru's-Sultâne ve yahzülü ehle's-sulbâne”1997 âvâzeleriyle tânîn-endâz-ı nüh-kubbe-i âsumân oldular. Serdâr-ı ekrem hazretleri Hasaneyn ve Câmi‘-i Ezher'e ‘azîmet ve zebh-i karâbîn ve iğnây-ı mesâkîn ile tekmîl-i bezl-i ni‘met ve isticlâb-ı da‘avât-ı hayriyye-i Pâdişâhî ile îfây-ı hukûk-ı hıdmet etdikden sonra, Nîl kenârında mansûb Otak-ı süreyyâ-nitâk'larma ‘avdet buyurdular. Françelü'ye i‘ânet ve sükkân-ı Mısır'a ihânet ile müttehem olan Kıbt ve Yehûd ve Nasârâ ve sâyir münâfikîn-i A‘râb tebe‘ât-ı sâbıkâların yâd ve sû‘-i sanî‘lerine mücâzât olunur ise, yerleri “Cehennemü ve bi’se'l-mihâd”1998 olacağını miyânelerinde îrâd edüp, devâ‘î-yi tahlîs-ı nefs ile terk-i evtân ve Françe'ye ‘azîmet içün Françelü ile ‘ahd ü peymân edüp, sinîn-i sâlifeden berü râhat u huzûr ile [Ü3 ] âşinâ ve ‘ale'l-husûs terk-i emlâk u ‘akar ile ecânib vilâyetinde gurbete mübtelâ olan tâyife “el-Mer’ü yeştâku ilâ vatanihî kemâ inne'l-ible yahinnu ‘alâ ‘atanihî” mefhûmu üzere iştiyâk-ı beled ve iftirâk-ı mâl u veled sebebleriyle Françelü'yü tekrâr tahrîk ü tergîb eyleyecekleri ihtimâle karîb olup, Kapudan Paşa hazretleri bu kazâyâ ne netîceler vereceğin tahkîk edüp, Sergerde-i kavm-i Kıbt olan Cercis Cevherî ve serân-ı sâyireyi isticlâb ve cerâyim-i güzeşteleri mecbûriyyet ile vâki‘ olduğun beyân ile mu‘âhazeden1 reh-yâb olacağlarını münharıt-ı silk-i hıtâb eyledikde, kavim ve akrıbâ ve emlâk ve eşyâlarıyla Mısır'da ikamet ü sevâ, ecânib mülkünde bî-ser ü pâ ikametden [Ü4 ] evlâ olduğunu kendüleri dahi teyakkun ile re‘y-i evvelden ‘udûl ve Françe'ye ‘azîmetden nükûl eylediler. Matlûbları üzere müşârun ileyh tarafından re‘y verildiğinden gayri, Sadrıa‘zam hazretleri tarafından dahi emân-nâme getürdilüp yedlerine i‘tâ ve haklarında mu‘âmele-i ‘afv icrâ olunup, anlar dahi zarûriyyü'l-ihtiyâr olan cünhalarından tevbe-kâr ve ilâ-yevmi'l-karâr ‘ubûdiyyet ü sadâkat-i devletde pâydâr olacağların iş‘âr eylediler. Kulûb-ı erbâb-ı elbâbda ‘ukde olan bu emr-i müşkil dahi o Vezîr-i Müşterî-tedbîr himmetiyle zâyil olup, şu kadar nüfûs-ı kesîrenin mülk-i Pâdişâhî'de beka vü istikrârları sûreti hâsıl oldu. Bu haber-i meserret-eseri müşârun ileyh hazretlerinin Mühürdârı Hayreddîn Ağa, Der-i devlet-medâr'a îsâl ve taraf-ı Şehriyâr-ı deryâ-nevâl'den merkumun yirmi beş kîse ‘atıyye ile kadri terfî‘ ve beş [Ü3 ] kîselik bir sehm ile dâ‘ire1999-i ma‘îşeti tevsî‘ olundu.
Fransızlar Cize'de umûr-ı bâkıyyelerin ru‘yet ü itmâm ve işbu Rebî‘ulevvel'in dördüncü günü' hareket ü kıyâm eyleyüp, sevâd-ı cem‘iyyetleri on bine bâliğ ve fursat-yâb oldukları hâlde husûmet ü ‘adâvetden fârig olmayacağları emr-i sâyig olduğundan, Vezîr-i müşârun ileyh hazretleri2000 mütebassırâne hareket ve hılâl-i râhda ma‘iyyetlerinde olan piyâdegânın bir mikdârını İngiltere piyâdelerine zamm ile tahsîl-i kuvvet edüp, cümleye pîşvâ nasb u ta‘yîn ve hareketlerinde tenebbüh ü teyakkuz üzere olmalarını tavsiye vü telkin eylediğinden gayri, cânib-i yemîne süvâriyân-ı İslâm'ı ve yesâra İngiliz süvârîlerini ve kendüleri bizzât ve İngiltere Sergerdesi bi'n-nefs verâlarından yürüyerek ve ba‘zan birkaç âdem ile taburlarına girüp, evzâ‘ u hareketlerine nazar eyleyerek ‘azîmete karâr [Ü4 ] ve konak yerine nüzûllerinde şalopeler ordularına teslît olunup, nehren ‘azîmetlerinde dahi cerîmleri ihâta vü istî‘âb olunarak, teneffüse mecâl-i iktidâr verilmediği ve sahrây-ı bî-pâyâna münfelit olmuş şu mikdâr hayyât ve ‘akaribin sümûm-ı mazarratları çerende vü derendeye isâbet etmeksizin Reşîd'e îsâl olunmaları husûsunda Kapudan Paşa hazretleri hayli zahmet ü meşakkat çeküp, gerek bu mâddede2001 ve gerek mukaddem vuku‘ bulan melâhîm ü megazîde dîn ü devlete hıdmet ve taht-ı rıkk u ‘ubûdiyyeti olduğu Pâdişâh-ı dil-âgâh'a sadâkat edüp, haşre dek nâm-ı nigûsu vakf-ı elsine-i nâs olmağa sezâ ve ahbâr-ı şecâ‘at ü besâleti çâr-cihet-i aktâra münteşir olsa revâdır*. [Ü3 ]
Feth-i Mısır zımnında vâfir tevârîh ‘arz olunup, bu Fakır-i bî-bidâ‘anın inşâd eylediği târîh, mizâc-ı feyz-imtizâc-ı Hâkanî'ye hûş gelüp, iki bin beş yüz guruş ‘atıyye ile bu ‘Abd-i nâ-cîzi2002 nâyil-i dest-mâye-i2003 tebahtur u ihtizâz ve beyne'l-akrân mümtâz ü ser-efrâz2004 buyurup, hakk budur ki, târîh câyizesi olarak havâkın-i sâlifeden bir Pâdişâh, ‘asrında vâki‘ şu‘arâya bu ihsânı etmediği bî-iştibâh olmağla, zât-i me‘âlî-sıfât-ı Tâc-dârî'leri -ki menba‘-ı cûy-bâr-ı cûd u sehâ ve ma‘den-i yevâkıt-i bezl ü i‘tâdır2005- hemîşe çâr-bâlîş2006-nişîn-i çemen-i suffe-i şevket ü ikbâl ve ‘ale'l-ittisâl zânû-zede-i visâdetü2007'l-mecd-i câh u iclâl olmak ed‘iyyesi merfû‘-ı dergâh-ı Müte‘âl kılınmışdır. Zikr olunan târîh bu mahalle kayd olundu:
Vâsıfâ ben de dedim bu fethe bir târîh-i tâmm
*
Mısır'ı ikdâmıyla aldı asker-i Sultân Selîm
