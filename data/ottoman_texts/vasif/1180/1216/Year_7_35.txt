Beyân-ı vak‘a-i Bozkır ve ihsân-ı Vezâret be-Mîrâhûr-ı Evvel
Bozkır Şeyhı'nin dâmâdı Hayreddîn, umûr-ı Ma‘den'e itâle-i dest ve seng-i cevr ü zulmüyle mînâ-serây-ı kulûb-ı fukarâyı şikest eylediği şuyû‘uyla Bozkır Ma‘deni Emîni2012 Ağa -ki ibtidâsı eşiddâ’-ı kudâtdan olup, ba‘dehû terk-i tarîk ve Kapucu-başılık ile esbâb-ı ihtişâmını terzîk2013 etmişidi- mezbûru i‘dâm ile Ma‘den nizâmını iltizâm edüp, maktûlün birâderi vesveseye zâhib ve der-‘akab hârib olup, kasd-ı intikam ile Aladağ A‘yânı Mustafa ve sâyirlere ilticâ ve cem‘-i erâzil ü eşkıyâ [Ü4 ] etdikden sonra, Ma‘den Emîni'ni ve seksan kadar etbâ‘ını katl ü istîsâl ve zu‘munca birâderi sârını istihsâl edüp, Karaman Vâlîsi ‘Alâ’eddîn Paşa'nın bu kazıyyenin hudûs edeceğine fî-bâdiyyi'l-emr ıttılâ‘ı ve Ma‘den Emîni tarafından ‘adem-i intifâ‘ı sebebi ile teşeffî-yi gayz içün visâde-i ihmâle ıztıcâ‘ı mahsûs olduğuna binâ’en, nizâm-ı kazâ re’yine havâle olunduğu takdîrde fütûr ü rehâvet ibdâ edeceği muhakkak ve Karaman'dan ‘azli zât-ı [Ü3 ] maslahata evfak olup, vech-i muharrer üzere
* —İhsân-ı Vezâret .....kılındı” kısmı Gazavât’a içerik itibariyle aynen aktarılmıştır; Vâsıf, Gazavât-ı Hüseyin Paşa, Mısır Milli Kütüphanesi, M. Târîhu Türkî, nr. 195, vr. İ; Avusturya Milli Kütüphanesi, H.O., nr. 205, vr. -.
yine2014 Hanya Sancağı tarafına tevcîh ve eyâlet-i mezkûreden teb‘îd vü tenzîh olunmuşidi. Eyâlet-i mezkûre hâlî ve o tarafda vücûd-i vüzerâ ma‘dûm olduğu hasebiyle, mahrec-i Vezâret olan menâsıb-ı Devlet-i ‘aliyye'de bulunanların biri müceddeden çırâğ ve Eyâlet-i mezbûreye Vâlî olması muvâfık-ı re‘y-i ‘âlî olmağla, hâlâ Mîrâhûr-ı Evvel-i hazret-i Şehriyârî Zühdî Îsmâ‘îl Bey cenâblarının Rütbe-i sâmiye-i Vezâret'e istihkakı mütebeyyin ve icrây-ı irâdât-ı Devlet-i ‘aliyye'ye kudreti müte‘ayyin olduğundan başka, fi'l-asl gars-ı yemîn-i hazret-i Cihân-dârî ve çırâğ-ı hâssu'l-hâss-ı cenâb-ı Tâc-dârî olup, yevm-i mezkûrda Rütbe-i Vezâret ve Karaman Eyâleti ile mübeccel ve bu sebeble münhall olan Mîrâhûrluk, Kapucular Kethudâsı olan Mîr Şemseddîn'e tevcîh olunup, Kapucular Kethudâlığı'yla ‘Îzzet Paşa-zâde Mehmed Sa‘îd Bey çâşnî-yâb-ı kand-ı mükerrer-i emel oldu.
