‘Azl ü nasb-ı Kethudây-ı Sadrıa‘zamî ve Defterdâr-ı Mısır-şüden-i Mehmed Şerîf Efendi
Bundan akdem Kethudâlık mesnedine mütesâ‘id ve tashîh-i mizâc içün Âsitâne-i sa‘âdet'e râci‘ ü ‘â‘id2015 olan ‘Osmân Efendi'nin Serdâr-ı ekrem hazretleriyle ihtilâtı ve Kapudân-ı deryâ Vezîr Hüseyin Paşa hazretlerine te‘alluk u irtibâtı olduğundan fazla, Mısr-ı mahrûse'nin kâffe-i ahvâline [Ü4 ] vukuf u ‘usûru zâhir ve bu hılâlde Mısır tarafında bulunmasının eşedd-i lüzûmu vârid-i hâtır olmağla, şehr-i Rebî‘ulevvel'in yirmi ikinci yevm-i Ahad^ huzûr-ı Kayim-makamî'ye da‘vet ve Sadrıa‘zam Kethudâlığı içün menkib-i liyâkatine ilbâs-ı hil‘at kılınup, huzûr-ı mevâhib-mahsûr-ı Şâhâne'de kûze-i [Ü3 ] hâfızasına ba‘zı vesâyây-ı hafiyye îdâ‘ ve müşârun ileyhimâ hazerâtına iblâğ u ismâ‘ eylemesi tenbîh ü tavsiye ve metn-i me‘mûriyyeti vechile tahşiye kılındı.
Mahrûse-i Mısır, hamiyyetün ‘ani'l-ısr, bâ-fazl ü ‘inâyet-i cenâb-ı Bârî, zamîme-i memâlik-i hazret-i Tâc-dârî kılınup, ezhân-ı erbâb-ı itkanda tasavvur olunan efâ‘îlin icrâsına ve2016 müceddeden verilecek nizâmât-ı Mısrıyye'nin te‘kîd ü ibkasına kudret ü liyâkati2017 bedîdâr-ı ma‘lûmü'l-mişvâr2018 ve umûr-ı Defterî'de mücerrebü'l-âsâr bir zât-ı müteşahhısın Defterdâr nasb olunması mûcibât-ı vakt ü hâlden olup, binâ‘en-‘alâ-zâlik sâbıka Tersâne-i ‘âmire Emîni Şerîf Mehmed Efendi bi'l-fi‘l Defterdârlık ve Sadrıa‘zam Kethudâlığı gibi hıdemât-ı cesîmede müstahdem ve sadâkat ü istikameti gayr-i mübhem olduğundan gayri, vak‘ u i‘tibârı nümâyân ve hüsn-i hulk ve imtizâcı “Mâlâ-yahtâcü ilâ bürhân ”* kabîlinden olmağla, efâ‘îl-i cedîdenin fazl-ı Hakk ile icrâsına muvaffak olacağı2019 melhûz u me‘mûl2020 ve nizâmât-ı Mısrıyye'ye dâ‘ir2021 mebde‘-i hıdemât-ı nâfi‘a olacağı muntazır-ı erbâb-ı ‘ukul olmağla, şehr-i mezkûrun [yirmi] dördüncü Salı günü' Mısır Defterdârlığı'yla pâ-nihâde-i merkez-i ikbâl ve yedine verilan ta‘lîm-nâme mûcebince hareket eylemesi gûş-i hûşuna îsâl ve birkaç gün murûrunda Kethudâ Bey'le mûmâ ileyh başka başka sefîneler ile Mısır cânibine bâd-bân-güşây-ı isti‘câl oldular.
