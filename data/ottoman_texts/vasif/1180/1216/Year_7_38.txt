Tertîb-i Dîvân ve hâk-bûsî-yi Elçi-yi İspanya
Devlet-i ‘aliyye müttefiklerinin İspanyalu'dan ‘adem-i emniyyetleri hasebiyle maslahat-güzârlarının Âsitâne'de ikâmeti tecvîz olunmayup, bâlâda tahrîr olunduğu vech üzere maslahat-güzârları memleketlerine i‘âde ve bu kazıyye müttefiklerin celb-i emniyyetine mebnî olup, Devlet-i ‘aliyye'nin garaz-ı âharı olmadığı Re‘îsülküttâb-ı vakt tarafından Baş-vekîl'lerine ifâde olunmuşidi. Tâ‘ife-i2024 mezkûreden Devlet-i ‘aliyye bir zarar müşâhede etmeyüp, [Ü4 ] vehm-i mücerred-i âhar ile elçilerini redd, ‘ukde-i derûn-ı erbâb-ı [Ü3 ] kabûl u sadd olduğundan, refte refte müttefikler ırzâ ve ilzâm ve elçilerinin2025 kabûl olunacağı bi'l-vâsıta ifhâm olunmuşidi. Bu def‘a Âsitâne-i sa‘âdet'e irsâl eyledikleri elçileri tevârüdüyle şehr-i Rebî‘ulâhır'ın sekizinci Salı günü'' tertîb olunan Dîvân-ı bülend-erkân'a getürdilüp2026, ‘atebe-i Şâhâne'ye vaz‘-ı cebîn-i ibtihâl ve nâmesini teslîm ve hıdmetini ikmâl edüp, mu‘tâd olan hil‘ati iksâ ve me‘vây-ı kadîmine îvâ olundu.
