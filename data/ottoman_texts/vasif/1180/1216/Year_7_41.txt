‘Azl-i [Ü3 ] Vâlî-yi Silistre ve vukû‘ât-ı sâyire
Vezîr Gürcü ‘Osmân Paşa'nın [Ü4 ] zulm ü i‘tisâf üzere hareketi ve kâffe-i me‘mûriyyetinde gafleti, mukaddemâ rakam-zede-i kilk-i beyân ve bu sebeble Rumeli'nden ‘azl olunup, ‘unvân-ı muhâfaza ile Berkofça'da2033 iskân ve Silistre Eyâleti tevcîhi hâline münâsib ü çespân görülmüşidi. Müşârun ileyh ‘akl-i sahîfine istinâd ve Pâsbân-oğlu'nun def‘-i mazarratı zımnında ba‘zı tedâbîr îrâd ve bu def‘a dahi lâf u güzâfına i‘timâd olunup, me‘mûriyyeti2034 tecdîd ve metâlibine müsâ‘ade ile bâzû-yı kudreti tesdîd olunmuşidi. Mütemekkin olduğu mahalden ikişer üçer sâ‘at mesâfeye vaz‘-ı vezâyi‘ ve tertîb-i talâyi‘ lâzım-ı cihet-i me‘mûriyyeti2035 iken, mekr-i düşmeni hâtırdan ihrâc ve Devlet-i ‘aliyye ve fukarâdan celb-i mâl tarîkına intihâc edüp, leylen dahi hâb-ı şîrîn ile tesmîn-i vücûd ve kemâli gurûr u pindâr ile istisgâr-ı düşmen-i mekr-âlûd edüp, hasm-ı mekkâr ise müşârun ileyhin hâlini tecessüs ve bu gafletini teferrüs ile leylen şeb-hûn2036 edüp, müşârun ileyhi nevme-i gafletden bîdâr ve taraf taraf hücûma ibtidâr eyleyüp, mukavemet mümteni‘ ve esbâb-ı müdâfa‘a mürtefi‘ olduğundan, bî-ceng ü sitîz kâr ü bârını terk ü gürîz ve Rahova'ya gelüp, şehriyye-i girân ve ta‘yînât-ı firâvân ile etrâfda geşt ü güzâr eden eşhâsı da‘vet eylediği haberi kar‘-ı sâmi‘a-i devlet ve fîmâ-ba‘d o havâlîde ikametinde fâyide vü menfa‘at olmadığından gayri, mîrîye küllî mazarrat îrâs eyleyeceği mütehakkak olmağla, mansıbına ‘azîmet irâdesi tarafına iş‘âr u işâret olunmuşidi. Mahallinden kıyâm ve hareket-i dâyiresine ictimâ‘ u tezâhüm eden [Ü3 ] segbânın terâküm eden şehriyyelerinin edâsına mevkuf olduğunu beyân ve zikr olunan müşâherenin edâsı hâric-i vüs‘-i devlet ise dahi, başında olan haşerâtı ırzâ ve hâllerine göre taksîm [Ü4 ] ü i‘tâ içün üç-dört yüz kîse meblağ tarafına gönderilüp, külliyyen Rumeli'nden ref‘i ve Anadolu semtine imrârı istısvâb u istihsân olunup, şehr-i Rebî‘ulevvel'in yirmi beşinci günü' Diyârbekir Eyâleti, müşârun ileyhe ve Mar‘aş Eyâleti, selefi Vezîr Hüseyin Paşa'ya ve Niğbolu Kal‘ası muhâfazası şartıyla Silistre Eyâleti, Ağa Hasan Paşa'ya tevcîh ve sûret-i me‘mûriyyetleri başka başka emr-i ‘âlî ile taraflarına ifhâm u tenbîh olundu.
Müşârun ileyhin bu tavr-ı garîbi hasm-ı nâ-bekâra mâye-i kuvvet ve etrâf u eknâfa başında olan evbâş u erâzili teslîte ‘illet olup, Belgrad yamağlarını ifsâd ve Muhâfız bulunan Vezîr Mustafa Paşa'nın askeri Fethülislâm'da bulunmağla, yamakların icrây-ı mel‘anetlerine isti‘dâd gelüp, cümû‘-ı şer-endûd ile leylen kal‘aya su‘ûd ve Alay-beyi ve Kapudanı ve müşârun ileyhin Dîvân Kâtibi'ni ‘âlem-i hestîden2037 mefkud etdikden sonra, müşârun ileyhi kebs ve ahz u habs edüp, katl olunanlar mebde‘-i mazarrat olup, segbânlar dahi tahrîb-i memleket eylediklerini ve paşalarından râzî ve hoşnûd olduklarını hikâyetle, musanna‘ u müzevver mahzar temhîr ve âdemleriyle Âsitâne-i sa‘âdet'e tesyîr eylediler. Eşkıyây-ı merkumenin cem‘iyyetleri üç-beş yüz âdemden ‘ibâret ise dahi, kal‘a yedlerinde bulunup, icrây-ı te‘dîbâtları tekellüfe muhtâc olduğundan başka, o tarafdan [Ü3 ] dahi bir kapu açılacağı zâhir ve hüsn-i tedbîr ile bir çâresi görülmek vârid-i hâtır olup, bu bâbda erkân-ı devlet, idâre-i pergâr-ı fikret ve ârâ‘-i sâ’ibeleri şu veçhile karâr-gîr-i gayet oldu ki, eşkıyâ’-ı2038 mezbûre mizâc-ı devleti yoklamak ve yâhûd sû‘-i sanî‘lerinden nedâmet el verüp, hakîkî dâmen-i ‘afva teşebbüs etmek vâdîlerinde [Ü4 ] paşalarından eğerçi hoşnûd olduklarını ifhâm ve bu hâdisenin zuhûru2039 segbân tâyifesinin2040 tesallutundan neş‘et edüp, fîmâ-ba‘d itâ‘at-i devletde müstemirr olacağların i‘lâm etmişler. Bu bâbda tehevvür ü ta‘cîl iktizâ etmeyüp, nâmûs-ı devleti tekmîl zımnında te‘dîbleri vakt-i fesîha te‘cîl ve şimdilik mektûn-ı zamîrleri istikşâf u istîzâh ve Muhâfız Paşa ile miyâneleri ıslâh olunmak sûretinde müte‘ayyinân-ı

◊ 25 Rebî‘ulevvel 1216 = 5 Ağustos 1801 Çarşamba.
devletden ve Ocağ-ı ‘âmire tarafından birer âdem tesbîl olunmasına karâr verilüp, sâbıkâ Atlu Mukâbelecisi Şâmî Râgıb Efendi ve Muhzır Ağa Vekîli Hasan Ağa iktizâ eden evâmir ve Ocak mektûbuyla irsâl ve sûret-i me‘mûriyyetleri lisânen dahi tafsîl ü icmâl kılındı.
