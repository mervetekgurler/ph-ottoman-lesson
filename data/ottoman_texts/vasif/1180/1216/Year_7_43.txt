Vukü‘-ı ihrâk
Livâdyalı Hasan Paşa-zâde Ahmed Bey Livâdya'dan hicret ve Hasekî'de vâki‘ Monla Bey hânesini temellük ve ta‘mîrine vâfir akça sarf ve emr-i binâ gayet bulup, teneffüs ü istirâhat edeceği vakit -ki Cumâdelûlâ'nın altıncı Erbi‘â gicesi idi'- hâne-i mezkûreden âteş-i cevvâle ser-nümâ ve hâne-i mezkûru ihrâk u ifnâ eylediğinden gayri, cenbinde vâki‘ Velî Efendi-zâde Kethudâsı Sa‘îd Efendi'nin ve Sultân Ahmed Şeyhı Şükür Efendi'nin ve bunlara mu‘âdil birkaç kimsenin hânesi dahi muhterik u muzmahill olup, sabâha karîb fazl-ı Hakk mütebeyyin ve âteş-i serkeş sâkin ve kulûb-ı hâfika-i nâs mutma‘inn oldu.
