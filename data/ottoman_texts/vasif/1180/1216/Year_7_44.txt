Feth-i İskenderiyye
[Ü3 ] Mısr-ı Kahire'den zûr-bâzû-yı celâdet-i kahremân-ı ‘âsr ile ihrâc olunan Fransızlar Reşîd'e resîde ve tüccâr sefînelerine irkâb ve yanlarına donanma gemilerinden mikdâr-ı vâfî ceng gemileri ta‘yîn olunup, memleketlerine îsâl içün şirâ‘-ı ikametleri never-dîde kılınmışidi. Kapudan Paşa hazretleri ve İngiliz Sergerdesi ma‘iyyetlerinde olan asâkiri, kemâl-i hâhiş ü şevk ile İskenderiyye tarafına sevk eyleyüp, İskenderiyye Kal‘ası bedîdâr oldukda, iki sınıf cünûd-ı nusrat-encâm feth-i a‘lâm ve mütesâviyetü'l-akdâm meşy ü harekete nizâm ile İskenderiyye mahsûrlarını mübtelây-ı endûh u âlâm etdikden sonra, mukaddemâ İskenderiyye'yi ihâta [Ü3 ] eden İngiliz sergerdeleriyle mülâkat ve bi'l-ittifâk emr-i

◊ 6 Cumâdelûlâ 1216 = 14 Eylül 1801 Pazartesi. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
muhâsaraya şurû‘ ile tanzîm-i talâyi‘ u sâkat eylediler. Fransızlar İskenderiyye'yi kemâl-i mertebe tahsîn ve meterislere ve kal‘a ve palangalara vâfir kâfir teşhîn etmiş
bulunduklarından, bu defa dahi kuvve-i istidrâciyye ile bir maslahat görmek ve yâhûd mevsim-i deryâ güzer ve me‘mûl etdikleri imdâd vürûduyla işgal-i ehl-i sefer eylemek mekasıd-ı fâsidesiyle esbâb-ı müdâfa‘ayı min-külli'l-vücûh hâzır u âmâde ve ebvâb-ı cengi her tarafdan küşâde etmişler idi. İskenderiyye'nin iki tarafından ehl-i İslâm ve İngiltere askeri ve cânib-i bahrdan kezâlik iki takım donanma ve müceddeden küşâde olunan Maryetis [^; ^ = Mareotis] Gadîri'ne idhâl olunan şalopeler, Fransızlar'ın berr ü bahr ve gadîrde olan asker ve şalopelerine mukarebe ile âgaz-ı2041 muhârebe ve düşmen gemilerinin fazl-ı Hakk ile ekserîsini gark u hark ve muhterik olmayanlarını seby ü igtinâm hayyizine mülhak eylediler. Gadîr-i mezkûrun [Ü3 ] iki tarafında vâki‘ tabyalar2042 ve lîmân ağzında vâki‘ ‘Acemî Tabyası muhârebe-i ‘azîmeden sonra teshîr ve derûnunda olan mühimmât ve top ve sâyir âlât-ı harbiyye zabt olunup, ceng-cûyân-ı2043 Freng'in ekserîsi tedmîr olundu. Bu ma‘reke-i düşmen-sûz ‘akabinde ehl-i İslâm dilâverleri ve İngiltere askeri hatve hatve ilerüye hücûm u tevaggul ve on gün on gice cenge fâsıla vermeyüp, şedâyid-i kâr-zâra sabr u tehammül eylediklerini ve bu reftâr ile harben İskenderiyye feth olunup, derûnunda bulunanlar bi'l-külliyye ifnâ vü i‘dâm olunacağlarını Fransız sergerdeleri tahkik ve vaktiyle şurût-ı tahliyeyi min-gayr-i ta‘vîk tanzîm ü tensîk evleviyyetini miyânelerinde tasdîk eylediler. Binâ-berîn şehr-i [Ü4 ] Rebî‘ulâhır'ın on altıncı Çehârşenbih günü' kubeyl-i gurûbda Sergerde-i kavm-i Françe olan Mino nâm Ceneral tarafından bir-iki Ofiçyâl vârid olup, mevâdd-ı tahliye mükâlemesiyçün üç gün mütârekeye taleb-kâr olduklarını iş‘âr etmeleriyle, mechûlu'l-‘âkıbe olan cengden ferâgat2044 evlâ ve müddeti ma‘lûm olmayan muhâsaradan istîmân-ı mahsûrîn ile keff-i yed, kâr-ı ‘ukalâ olduğunu Kapudân-ı deryâ Vezîr-i kâr-âşinâ mutâla‘a ile bi'l-ittifâk mütârekeye karâr verüp, inkızây-ı müddete intizâr üzere oldular. Üç günden sonra şurût-ı tahliyeye dâyir vârid olan mevâdd kağıdlarından kabûlü mümteni‘ olan mevâdd ihrâc ve bâkisi ibka ve bu tenkiha rızâ-dâde olmadıkları sûretde fazl-ı Mevlâ ile harben İskenderiyye zabt olunup, derûnunda bulunan kefere ifnâ olunacağı2045 cevâbı i‘tâ olundukda, o gürûh-ı2046 mahzûl nâ-çâr müşârun ileyhin irâdesini kabûl ve on güne dek îskenderiyye'yi teslîm etmek üzere şurût-ı [Ü3 ] tahliye tarafeynden imlâ ve mübâdele olunduğu haber-i hayr-eseri, işbu Cumâdelûlâ'nın onuncu günü' meserret-bahş-ı vusûl olup, iltihâb-ı nâr-ı gayret ile pür-ıztırâb olan fırka-i nâciye-i Muvahhidîn hezâr ‘acz ü iftikar ile îfây-ı şükr-i hazret-i Hayru'n-nâsırîn edüp, leyl ü nehâr nusrat-ı dîn zımnında ifnây-ı hazâyin-i bî-şümâr ve terk-i râhat u karâr eden Şehriyâr-ı diyânet-disâr2047 hazretlerinin devâm-ı eyyâm-ı ‘ömr ü şevket ve tezâyüd-i hengâm-ı ferr ü satvetleri da‘avâtını şemse-i takdîs-i semâ ve âvîze-i sakf-ı ‘âlem-i bâlâ eylediler*.
îskenderiyye'de mevcûd a‘dây-ı li‘âmın a‘dâdı on iki bine karîb olup, iki bin kadar der-mânde ve hastalarının beş yüz kadarı [Ü4 ] bî-ser ü pâ olmağla, hareket ü ‘azîmete mecâlleri olmayup, ifâkat vaktine dek bir mahalde îvâ ve ba‘dehû memleketlerine i‘âdeleri recâ olunup, bu niyâzlarına dahi müsâ‘ade ve bir mahal tahsîs olunacağı ifâde olundu. Şurût-ı tahliye bu mahalde mücmel ve tasdîk-nâmede mufassal olduğuna binâ‘en, ba‘de's-selbi ve's-sebt çigûnegî-i sûret-i mevâdd ma‘lûm olmak üçün bu mahalle kayd u îrâd olundu.
Evvelki mâdde: îmzây-ı senedden kırk sekiz sâ‘at murûrunda -ki Eylül'ün ikinci günü vakt-i zuhra dekdir- gerek istihkâmâtı hâvî ordugâhlar ve Türk palangası ve Bûyîr [j£j^ = Vivier] ta‘bîr olunur palanga top ve mühimmâtlarıyla düvel-i müttefika asâkirine teslîm oluna. Ve imzây-ı senedden on gün murûrunda ve yâhûd Fransa askeri sefâyine bineceği anda îskenderiyye Şehri ve kal‘a ve palangaları ve muzâfât-ı sâyiresi tahliye oluna.
İkinci mâdde: Fransa cumhûruna müte‘allık olan eşyâdan bir şey‘2048 götürülmek câyiz olmayup, Fransalu [Ü3 ] ve yâhûd altı ay kadar Fransa cumhûru askerine medâr olarak hıdmet etmiş Ofiçyâl ve sultatlarının ahmâl ve eskal ve eşyâları götürüle. Ve askerîlik ve umûr-ı memleketde istihdâm ve me‘mûriyyet münâsebetiyle Fransa askerine merbût olup, her kangı millet ve vilâyet ve mezhebden olursa, bulunan efrâd hakkında dahi bu nizâm mer‘î kılına.
Üçüncü mâdde: Fransalu'nun berrî ve bahrî askerleri ve bunlara imdâd etmiş asker ve sâyir mâddede ta‘rîf olunan efrâdın bir takımı Ebâhûr îskelesi'nden sefâyine irkâb olunmak, sür‘at-i husûl-i maslahata vesîle olmak üzere tarafeynden dostâne mukavele olunmayacak olursa, sefâyin-i [Ü4 ] lâzime âmâde kılındığı ‘akabinde cümlesi îskenderiyye

◊ 10 Cumâdelûlâ 1216 = 18 Eylül 1801 Cuma.
Lîmân'ından irkâb u irsâl olunalar. Ve düvel-i müttefika imzây-ı senedden on gün murûrunda mersûmların sefâyine irkâbı mâddesini tanzîm içün ‘alâ-kadri'l-imkân sa‘y ü ikdâm eyleyeler. Ve mersûmlar hakkında kavâ‘id-i harbiyye üzere rusûm-i mu‘tâd-ı ikrâm icrâ olunmak ve esliha ve ahmâl ve eskallerin götürmek ve esîr-i harb olmamak ve ma‘iyyetlerinde dört yâhûd sekiz kıyye çapında on pâre topla her bir topa onar atım cebe-hâne verilmek ve iç denizde vâki‘ Fransa limânlarından birine nakl u îsâl etdirile.
Dördüncü mâdde: Fransalu'nun îskenderiyye Lîmân'ında mevcûd ceng gemileri2049 ve ‘umûmen tüccâr sefîneleri2050 bi-ecma‘ihâ el-yevm bulundukları hey‘et üzere düvel-i müttefikaya teslîm oluna.
Beşinci ve altıncı mâdde: Fransa askeri ve mu‘înleri2051 el-yevm îskenderiyye lîmânlarında bulunup, seyr-i deryâya iktidârı olan [Ü3 ] Fransa yâhûd ecnebî sefînelerine ve Devlet-i ‘aliyye'nin yarar gemilerine va‘de hulûlünde irkâb etdirilüp, istihdâm olunacak sefâyin ve neferâtın keyfiyyet ü kemmiyyeti ve işbu mu‘âhedenin icrâsını tas‘îb edecek cemî‘-i hâlât-ı muhtemiletü'z-zuhûrun def‘i husûslarını dostâne tanzîm içün tarafeynden me‘mûrlar2052 ta‘yîn oluna. Ve el-yevm îskenderiyye'de mevcûd olan ve düvel-i müttefika tarafından verilecek sefâyinin milel-i muhtelifeden ‘ibâret tâyifeleri beyninde vesîle-i münâza‘a olmamak içün bir hatt-ı mahsûs çekilüp, karâr-gâhları mu‘ayyen kılınmak husûsları îngiltere Amirali ve Fransa Enşef taraflarından ta‘yîn olunan ofiçyâller ma‘rifetiyle tanzîm oluna.
Yedinci mâdde: [Ü4 ] îskenderiyye Şehri'nde ve yâhûd Lîmân'ında mevcûd sefâyin derûnunda der-mahzen bulunan emvâl-i ticâret şimdilik düvel-i müttefika tarafından zabt olunup, sonra emvâl-i merkume beyne'd-düvel cârî olan kavâ‘id-i mer‘iyye ve ‘inde'n-nâs mu‘teber tutula gelan hukuk-ı mukarrereye tatbîkan tanzîm oluna. Ve tâyife-i tüccâr Fransa askeri ma‘iyyetine ve rencîde etdirilmeyerek memleketde kalmak şıklarından birine karâr vermek üzere murahhas ve me‘zûn olalar.
Sekizinci mâdde: Fransa askeri ve ma‘iyyetine refâkat edenlerin ta‘yînât-ı yevmiyyeleri mesârıfı Fransa'ya vusûlleri gününe kadar esnây-ı râhda îngilüzlü'nün kavâ‘id-i bahriyyeleri üzere düvel-i müttefika tarafından idâre ve ru‘yet oluna.
Dokuzuncu mâdde: Françe cumhûru müttefiki olan devletlerin konsolosları ve maslahat-güzârları ‘azîmet ve ikâmete me’zûn2053 olup, mâ-dâme [Ü3 ] tavr u hareketleri usûl-i edebe muvâfık ve ‘inde'l-‘umûm mer‘î kavâ‘ide mutâbık ola. Emvâl ve eşyâ ve evrâkları ta‘arruzdan emîn ola.
Onuncu mâdde: Hasta-hâne olmak üzere îskenderiyye'den ‘azîmet edecek sefâyin, esnây-ı râhda hasta olacak kimesnelere dahi el verecek sefâyin ola. Ve sirâyetden ihtirâzen yek-dîgerle âmîzişleri münâsib olmayan hastaların yeri tahsîs olunmak içün tarafeyn ordusu etıbbâsı bi'l-müzâkere nizâm vereler.
On birinci mâdde: Erbâb-ı ta‘lîm-hâne olanlar Fransa'dan alup getürdikleri ‘ulûm u fünûna müte‘allık olanı götürmek câyiz olup, lâkin ‘ibâre-i ‘Arabiyye'de hatt-ı dest olan resâ‘il2054 ve esnâm ve sâyir Françe cumhûriyçün cem‘ olunmuş eşyây-ı nâdire ‘umûma dâhil emvâlden ma‘dûd olmağla, düvel-i [Ü4 ] müttefika sergerdelerine teslîm oluna.
On ikinci mâdde: Fransa askeri ve bunlara imdâd eden asker ve sâyir ma‘iyyetlerinde refâkat edecek sefâyin yanında li-ecli'l-muhâfaza düvel-i müttefikanın ceng sefîneleri terfîk oluna. Ve sefâyin-i merkûmenin hılâl-i tarîkde bir veçhile rencîde etdirilmemesi husûsunda devleteyn-i müşârun ileyhimâ resmen müte‘ahhid ola. Ve rûzgârın şiddeti ve sâyir sebebe mebnî ayrılacak sefâyin hakkında düvel-i müttefika sergerdeleri mütekeffil ola. Ve Fransa askerini nakl edecek sefâyin mâ-dâme hâcet-i zarûriyye mess etmeye. Fransa sevâhilinden gayri sâhilde tevakkuf etmeye. Kaldıki bi'l-mukâbele sefâyin-i merkûmenin Fransa'ya müddet-i meks ü tevakkuflarında ve lede'l-‘avd esnây-ı râhda rencîde etdirilmamek üzere düvel-i Nasârâ beyninde mu‘tâd olduğu gibi kâffe-i levâzımları o tarafdan vermek husûsuna [Ü3 ] Fransa Enşef Cenerali müte‘ahhid ola.
On üçüncü mâdde: Kal‘a ve ordu-gâhların Fransalu teslîmi anda Mısır'da mevcûd tarafeyn üserâsı redd oluna.
On dördüncü mâdde: Kal‘a ve palangalar ve mahzenler düvel-i müttefikaya teslîm olundukça, Fransalu'nun terk edecekleri top ve mühimmât2055 ve zehâyir2056 ve resmler ve eşyây-ı sâyirenin kabz u teslîmi içün me‘mûrlar ta‘yîn olunup, buna dâyir iktizâ eden defâtir, tarafeyn me’mûrları tarafından tertîb ve imzâ oluna. Ancak îskenderiyye Şehri ve Kal‘ası'nın bi'l-cümle resmleri ve memleketinin haritaları Ingiltere me’mûrlarına2057 teslîm oluna. Ve tabyalar ve sahrîcler ve sâyir beylik binâlar el-yevm bundukları hey‘et üzere kezâlik teslîm olunalar.
On beşinci mâdde: Işbu mu‘âhedeyi cumhûra ihbâr içün me’mûr [Ü4 ] olacak Fransa ofiçyâllerini zikr olunan palanga ve ordu-gâhlarını teslîm ‘akabinde Tulon'a nakl içün bir kıt‘a Fransa sefînesi gönderilecek olmağla, iktizâ eden pasaporta kağıdı verile. Ancak Fransa sefînesi olursa, top ile mücehhez olmaya.
On altıncı mâdde: Ingilterelü'nün donanma ofiçyâllerinden başka ve kara askeri ofiçyâllerinden başka iki nefer rütbe sâhibi ofiçyâller ve asâkir-i Islâmiyye'den dahi iki nefer sâhib-i rütbe, emânet tarîkıyla Fransa Enşef Cenerali'ne verile. Ve Ceneral-i mesfûr dahi rütbelü dört nefer Ofiçyâl, Ingiltere Enşef Cenerali'ne teslîm eyleye. Ve tarafeyn emânetleri, askerin sefâyine irkâb2058 olunacağı anda verile.
On yedinci mâdde: Işbu mu‘âhedenin icrâsında bir nev‘ müşkil zuhûr eyler ise, [Ü3 ] tarafeyn me‘mûrları dostâne tesviye eyleyeler.
