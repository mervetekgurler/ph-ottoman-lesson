Ahz u habs-i ümerâ‘-i Mısır ez-cânib-i Sadrıa‘zam
Havl ü kuvvet-i cenâb-ı Ni‘me'n-nasîr ile iklîm-i Mısır levs-i vücûd-i düşmenden tathîr olunup, mukaddemâ ol diyâr-ı behcet-âsâra tegallüben istîlâ eden ümerânın dahi fîmâ-ba‘d yed-i tesallutları inkıtâ‘ıyla Devlet-i ‘aliyye'ye nef‘i ve fukarâ vü zu‘afâya fâyidesi derkâr olacak bir tavr-ı cedîd-i müstahsen ihtirâ‘ olunması kat‘â matlûb-ı Şâhâne olmağla, zikr olunan ümerâ ahz u habs ve Âsitâne'ye getürdilüp1, muktezây-ı şîme-i Saltanat üzere ba‘zısına me‘âş takdîr ve ba‘zısı münâsib hıdmetlerde istihdâm olunmak cây-gîr-i zamîr olup, bu irâde merreten-ba‘de-uhrâ Sadrıa‘zam ve Kapudan Paşa hazerâtına ifâde olunmuşidi. îngiliz askeri Sergerdesi, ümerâyı istıshâb ve kemâ-kân zimâm-ı Mısır yedlerine verilmek semtine zehâb üzere olduğu müşârun ileyhimâ hazerâtı tarafından [Ü3 ] tahrîr ü işrâb olunduğuna binâ’en, bu tarafda İngiliz Elçisi ile mâdde-i mezkûre müzâkere olunup, Sergerde-i mersûmu ilzâm eyleyeceğini te‘ahhüd ü iltizâm ve irâde-i devleti tarafına ifâde vü i‘lâm eylediği müşârun ileyhimâ hazerâtına bu tarafdan beyân-ı ifhâm olundukda, Sadr-ı vâlâ-kadr hazretleri Mısır'da mevcûd ümerâ ve keşşâfı igtiyâl içün nasb-ı şebeke-i letâyifü'l-hiyel ve icrây-ı me‘âl-i2062 “Evvelü'l-fikr âhırü'l-‘amel” buyurup, [Ü4 ] bu emr-i ehemmi Kapudan Paşa hazretleriyle muhâbere ve bir gün ta‘yîn edüp, yevm-i mezkûrda Haleb Vâlîsi Vezîr İbrâhîm Paşa, Şarkıyye tarîki olan ‘Azeb kubbesi tarafına ve Kuds-i şerîf Mutasarrıfı Vezîr Mehmed Paşa, Garbiyye cânibinde vâki‘ ve tarîk-i Sa‘îd'i mütekâtı‘ olan boğaza ta‘yîn ve Arnabud süvârîleri ‘ale'l-‘umûm hâric ve etrâf-ı Mısır'da der-kemîn kılındığından başka, Arnabud piyâdeleri dahi ikâmet-gâh-ı hazret-i Sadâret-penâhî olan konağa ta‘biye vü teşhîn olunup, ümerâ ve sâyirlerine taraf-ı vâzıhu'ş-şeref-i Şâhâne'den ‘umûm hil‘atleri ve çelengler tevârüd edüp, bu teşrîfât-ı seniyyeden kendülerine dahi hisse tahsîs olunduğu beyânıyla da‘vet ve anlar dahi icâbet edüp, nefs-i Mısır'da bulunan Şeyhu'l-beled İbrâhîm Bey ve Cedâvî Hasan Bey ve çırâğı Saçlı ‘Osmân Bey ve Mîr-i Hâcc-ı esbak Kâsım Bey ve Mehmed Bey ve Rişvân Bey ve ‘Ali Bey ve ‘Abdurrahmân Bey ve Zülfekâr Bey ve Sâlih Bey ve dîger Sâlih Bey ve Merzûk Bey ve eşiddâ‘-i keşşâfdan Makrameci Selîm Kâşif ve Şâhîn Kâşif ve sâyirlerine irâde-i Pâdişâhî beyân olunup, zîk-ı mekân ve fikdân-ı tâb ü tüvân iktizâsıyla sem‘an ve tâ‘aten [Ü3 ] kelâmını âverde-i zebân eyledikleri anda cümlesi kaldırılup, emvâl ü eşyâlarına zarar gelmamek içün mukaddemce Yeniçeri Ağası'na dahi tenbîh olunduğundan, mâlları gâretden vikâye olunup, ‘avn-i cenâb-ı Müsehhilü's-sı‘âb ile bu hatb-ı cesîm ber-vech-i sühûlet pezîrufte-i hüsn-i sûret olup, cümlesi bahran Âsitâne'ye tesyîr, tasmîm-kerde-i Sadr-ı Felâtûn-tedbîr olmuşidi.
Ümerâdan Diyâb Selîm Bey Nîl'in karşu2063 tarafında Mısır'a iki sâ‘at mesâfe “Menyel” nâm karyede [Ü4 ] yüz kadar etbâ‘ıyla sûret-ı tehassunda ikâmet ve bir müddetden berü da‘vet olundukça birer behâne ile ‘adem-i icâbet ve'l-hâsıl envâ‘-ı telattufât ile vaka‘dan2064 evvel bir def‘a Serdâr-ı ekrem huzûruna gelüp, def‘-i vahşetine tekayyüd olunduysa dahi, ba‘de-ezîn temâruz sûretini ihtiyâr ve bu def‘a taleb olunsa gelmeyeceği âşikâr olduğundan fazla, etrâfı ihâta olunsa ümerâya ser-rişte-i muhâlefet olacağı ve şahs-ı vâhid sebebiyle şu kadar eşhâs elden çıkup, sefk-i dimâ hâlâtı vuku‘ bulacağı ihtimâlâtı vârid-i hâtır-ı Sadr-ı sa‘îdü'l-me‘âsir olup, ümerâ gayilesi mündefi‘ olduğu gibi sühûletle mezbûr Selîm Bey dahi ahz olunmak irâde olunup, beş yüz kadar Arnabud ile Tâhir Paşa'yı ve Kapucular Kethudâsı'nı ta‘yîn buyurmuşlar idi. Mîr-i mezbûr ‘an-asl mütevahhiş ve fi‘linde hâzim bir şahıs olmağla, kazıyyeye vâkıf olduğu ân tebdîl-i mekân eyleyüp, süvârî olmak takrîbi ile piyâdegânın ta‘kıbi gayr-i müfîd ve süvârî ta‘yîn olunsa bile Nîl'in tuğyânı zemânı olup, vücûd-i me‘âbir ü mesâlik nâ-bûd olduğu [Ü3 ] zâhir ü bedîd olmağla, “Seg-be-sahrâ”* kavliyle ‘amel ve etrâf u eknâfa neşr-i evâmir kılınup, ‘avn ü ‘inâyet-i cenâb-ı Lem-yezel ile ol dahi karîben seri bürîde-i seyf-i ecel olacağı ve ümerâya itmi‘nân-ı kalb hâsıl olmak niyyeti ile mukaddemâ te‘dîb-i2065 eşkıyây-ı ‘Urbân ve celb-i zehâyir mekasıdıyla Sa‘îd cânibine gönderilan Elfî Mehmed Bey kable'l-vak‘a Mısır'a celb irâde olunsa, kemâl-i vahşetinden icâbet etmeyeceği ve celbinde ilhâh u ibrâm kendüye sebeb-i tevellüd-i evhâm olacağı ihtimâlât-ı ‘akliyyeden olduğuna binâ’en, hakkında derkâr olan kasd-ı muzmerr te‘cîl ve merkumun dahi istîsâlüyçün etrâfa2066 neşr-i emr-i celîl [Ü4 ] kılınup, sinîn-i mütetâvileden berü pençe-i işkencelerinde zebûn olan A‘râb-ı bevâdî, üzerlerine teslît olunduğu Sadr-ı müşârun ileyh hazretleri tarafından ma‘rûz-ı ‘atebe-i Şehriyârî kılındı.
Firistâden-i teşrîfât-ı seniyye be-Sadrıa‘zam ve be-Kapudan Paşa ve vüzerây-ı ‘izâm ve Mîr-i mîrân-ı kirâm ve ricâl-i Devlet-i ebed-kıyâm ve mültefet-şüden-i sergerdegân-ı asker-i İngiliz be-sunûf-ı ihsân-ı Cihân-bânî
Mısır ve İskenderiyye fethinde leyl ü nehâr şedâyid-i muhârebe ve nevâyib-i mudârabeye sîne2067-güşây-ı tehammül ü2068 ıstıbâr olanlara hüsn-i mükâfât, muktezây-ı şîme-i mürû‘et-i Şehriyâr-ı mekârim-simât olduğuna binâ‘en, Sadrıa‘zam ve Serdâr-ı ekrem hazretlerine bol yenlü bir sevb a‘lâ sırt semmûr kürk ve elmâs-ı girân-kıymet ile müzeyyen bir kıt‘a çeleng ve murassa‘ bir kabza şemşîr ve vüzerây-ı ‘izâm ve Mîr-i mîrân-ı kirâm ve ağayân-ı Ocak ve ricâl-i Devlet-i ‘aliyye ve sâyirlerine serâsere dûhte üç sevb sırt semmûr kürk ve beş sevb bol yenlü semmûr pâçesi kürk ve on sevb kontoş semmûr pâçesi kürk ve *
!&gt;J ^&gt; = Köpeğin yeri çöldür anlamına gelen Farsça bir deyimdir.
sekiz kıt‘a murassa4 altûn çeleng ve bir elmâslı on beş kıt‘a altûn çeleng tahsîni hâvî hatt-ı hümâyûna mashûben Mîrâhûr-ı Evvel-i hazret-i Şehriyârî Şemseddîn Beyefendi'ye teslîm ve irsâl olunduğundan başka, Kapudân-ı deryâ Vezîr Hüseyin Paşa hazretlerine bol yenlü bir sevb a‘lâ sırt semmûru kürk ve elmâs-ı girân-behâ ile tezyîn olunmuş bir kıt‘a çeleng-i pervîn-denk ve bir kıt‘a murassa‘ şemşîr ve süvâr oldukları kalyonda küşâd olunmak içün çeleng ve Zülfekâr ve kal‘a resm olunmuş musanna‘ bir sancak ve Vezîr Husrev Paşa hazretlerine serâsere dûhte bir sevb sırt semmûr kürk ve bir kıt‘a murassa‘ altûn çeleng [Ü4 ] ve Kapudan Paşa [Ü3 ] hazretlerinin ordularında mevcûd sergerdegân-ı asker ve kapudânân ve sâyireye ilbâs ve tevzî‘ içün on sevb-i semmûr pâçesi kontoş kürk ve yirmi kapûd ve birer elmâslı on kıt‘a çeleng ve elli kıt‘a1 yaldızlı sîm çeleng ve İngiltere donanması Amirali Ceneral Keys'e* bol yenlü bir sevb sırt semmûr kürkü2 ve bir kıt‘a elmâslı çeleng ve elmâs ile müzeyyen şems derûnunda yine elmâslı yıldız ve hilâl resm olunmuş bir kıt‘a âvîze ve tuğrâlı altûn vaz‘ olunmuş âl3 şerîd ve Riyâle Amirali Ricar Bergton'a Amiral Keys'e gönderilan eşyânın çelengden mâ‘adâsı tertîb ü tesrîb olunduğundan gayri, İngilterelü'nün Kara Askeri Sergerdesi Enşef Hacinson Ceneral'e dahi Amiral Keys'e gönderilan4 teşrîfât-ı behiyye ile iltifât olunup, ‘Acemî Burunu'nda muhârebe-i şedîdeye mübâşeret eden Ceneral Kot'a** dahi bol yenlü bir sevb sırt semmûru5 kürk ve hafîfce elmâs ile müzeyyen şems derûnunda yine elmâslı yıldız6 ve hilâl resm olunmuş bir kıt‘a âvîze ve tuğrâlı altûn vaz‘ olunmuş bir âl şerîd ve İngiltere ordusunda mevcûd Macor*** Ceneral Kradok'a*4 ve Macor Ceneral Mor'a*5 ve Macor Ceneral Hob'a ve Macor Ceneral Mor'a ve Macor Ceneral Okes'e*6 ve Ceneral

1 kıt‘a Ü4 : — Ü3
*
Metinde Keys (^) şeklinde kaydedilen Amiral George Keıth Elphınstone Keıth (1746-1823) için bk. Charles Christoper Lloyd, “Keith”, Encylopadia Britannica, Newyork 1972, XIII, 270.

2 kürkü Ü4 : kürk Ü3

3 âl Ü3 : — Ü4

4 gönderilan Ü4 : &gt;'• Ü3
Metinde Kot (^jâ) imlası ile kaydedilen General Sir Eyre Coote'dir için bk. Mackesy, The British Victory in Egypt, 1801, s. 48.

5 semmûru Ü4 : semmûr Ü3

6 yıldız Ü3 : jik Ü4
Metinde Macor (jj?^) şeklinde kaydedilen bu kelime aslen major yazılıp, “Kaymakâm, zabitan, büyük ofiçyal” anlamlarına gelmektedir; bk. Bianchi, Dictionnaire Français-Turcs, II, 337.

* 4 Metinde Kradok (djJ'jâ) imlası ile kaydedilen General Sir John Francis Cradock için bk. Mackesy, The British Victory in Egypt, 1801, s. 276.

* 5 Metinde Mor (jj^) imlası ile kaydedilen Major General Sir John Moore (1761-1809) için bk. Carola Oman, “Moore”, Encylopadia Britannica, Newyork 1972, XV, 818.

* 6 Metinde Okes (^j1) imlası ile kaydedilen General Hildebrand Oakes için bk. Mackesy, The British Victory in Egypt, 1801, s. 280.
Larson'a* birer bol yenli sırt semmûr2069 kürk ve birer altûn üzerine masnû‘ elmâslı yıldız ve hilâl nişânı ve yetmiş dokuzuncu recimendin2070** kumandanı Kolonel*** Kamison'a ve sekizinci recimendin kumandanı Kolonel Drevson'a ve kırkıncı recimendin kumandanı Kolonel İspensır'a2071*2072 ve doksanıncı recimendin kumandanı Kolonel Hil'e*2073 ve ikinci recimendin kumandanı2072 Kolonel Milor Valari'ye ve dokuzuncu [Ü3 ] recimendin kumandanı
Kolonel Yeksan'a ve Kolonel [Ü4 ] Kemest'e ve Ceneral Enşef'in Sır Kâtibi'ne ve Kalor Ceneral Enşef'in Sır Kâtibi'ne birer semmûr pâçesi kontoş kürk ile birer altûn nişân verilüp, Kolonel Lindannal'a*6 dahi birer sevb-i semmûr pâçesi kontoş kürk ve altûn üzerine hafîfce elmâslı yıldız ve hilâl nişânı ve bir mücevher kutu ve Kolonel Mor'a dahi bunun ‘aynı verildiğinden gayri, şalopeler kumandanı İstivfeson'a*7 ve Kapudan Halber'e ve Kapudan Mavel'e*8 birer sevb-i semmûr pâçesi kontoş kürk ve birer altûn nişân ve sonradan gelmiş Ceneral var ise verilmek içün iki kıt‘a elmâslı yıldız ve hilâl nişânı li-ecli'l-ihtiyât gönderilüp, İngiltere donanması kapudanlarına ve mülâzımlarına ve kara askeri kolonel ve mayor ve kapudan mülâzımlarına ve sâyir ofiçyâllere her2073 yedi yüzü on dörder dirhemden ve yedi yüz ellisi beşer dirhemden levha üzerine darb olunmuş tuğrâlı yıldız ve hilâl nişânı ve bunlardan mâ‘adâ sonradan tertîb olunan altı nefer Ceneral'e birer bol yenli semmûr kürk ve birer altûn üzerine elmâslı yıldız ve hilâl nişânı ve otuz nefer kalyonlar kapudanlarına birer semmûr pâçesi kontoş ve on dörder dirhemden altûn levha üzerine darb olunmuş birer tuğrâlı yıldız ve hilâl nişânı ve on beş foçyâllere birer semmûr pâçesi kürk ve on dirhemlik altûn levha üzerine
*
Metinde Larson (uj^j^) imlası ile kaydedilen generalin adının Lawson olduğunu tahmin etmekteyiz; bk. Mackesy, The British Victory in Egypt, 1801, s. 279.
darb olunmuş birer tuğrâlı yıldız ve hilâl nişânı Mîrâhûr-ı Sânî Es‘ad Bey ile Kapudan Paşa hazretleri tarafına firistâde olunup, yerlü yerine teslîm olunması ifâde kılındı.
Süveys donanması Amirali Balatkin'in [Ü3 ] şimdiye dek ‘avdeti, İngiltere Elçisi'nin müteyakkını olmağla, mersûma müretteb elmâs ile müzeyyen şems derûnunda yine elmâslı yıldız ve2074 hilâl nişânı ve tuğrâlı altûn [Ü4 ] vaz‘ olunmuş âl şerîd elçi-yi mezbûra * teslîm ve îsâli tenbîh ü tefhîm olundu. Ve bu takımın Kara Askeri Sergerdesi Enşef Berd Ceneral'e bir sevb bol yenli sırt semmûr kürk ve elmâs ile müzeyyen şems derûnunda yine elmâslı yıldız ve hilâl nişânı ve tuğrâlı altûn vaz‘ olunmuş âl şerîd ve yine bu takımın cenerallerine ve sâyir müte‘ayyinlerine on ikisi on dörder dirhemlik ve seksan sekizi dokuzar dirhemlik ve ellisi yedişer dirhemlik ve yüz ellisi beşer dirhemlik altûn levha üzerine darb olunmuş tuğrâlı yıldız ve hilâl nişânı Ordu-yi hümâyûn'a tesyâr ve yerlü yerine teslîmi Sadr-ı ‘âlî-kadr hazretlerine ihtâr olundu.
