İstitrâd
Mebde‘-i ‘âlemden bu âna gelince ‘âlem-i kevn ü fesâdda ber-muktezây-ı tezâd vâki‘ olan nizâl ü tırâd ‘akabinde hâsıl olan feth u nusrata sebeb ü ‘illet ve meydân-ı muhârebede izhâr-ı merdânegî vü celâdet edenlere tavr-ı ma‘rûfları üzere iltifât u hürmet, de‘b-i dîrîn-i Şehriyârân-ı etrâf ve kanün-i pîşîn-i Tâc-dârân-ı eslâf olduğuna binâ’en, Pâdişâh-ı bâhirü'l-intibâh dâme fî ‘avnu'--İlâh** hazretlerinin fütühât-ı Mısır ve İskenderiyye'de bulunan vüzerây-ı ‘izâm ve Mîr-i mîrân-ı kirâm ve sâyir hademe-i Devlet-i ebed2075-kıyâm'larına ve ‘ale'l-husüs İngilterelü'nün bahr u berr askerleri sergerdelerine ihsân buyurdukları tefârîk-ı eşyâ ve cevâhir-i girân-behâ ve nukud-i müstevfâ hâric-i râdde-i hisâb ve nâ-güncây-ı havsala-i [Ü3 ] erkam-ı kitâb olup, mülük-i mâziyyenin birinden bu mertebe ihsân zuhür etmediği, mütetebbi‘ân-ı havâdisât-ı rüzgâr olan ashâb-ı itkana nümâyân olduğundan başka, Avrupa devletleri muhârebelerinde ‘arz-ı celâdet ü hüner, ya‘nî bir kal‘a ve yâhüd tabur cenglerinin birinde [Ü4 ] müteşahhısân devletlerinin biri tahsîl-i zafer eylese, har-mühre nev‘inden bir nişân ile mükerrem olup, şöyle ki, bi'l-iktizâ bey‘a ‘arz olunsa mukabilinde bir dirhem i‘tâsı müte‘azzir görilüp, Şehriyâr-ı îskender-himem bu defa İngiltere sergerdelerine bir rütbe ihsân ü kerem eyledi ki, mersûmlar kemâl-i ferah u inbisâtdan ‘illet-i şâd-merge mübtelâ olup, devletleri imtiyâzâtını fimâ-ba‘d istisgar u istihkara mecbûr olacağları zâhir ü âşikârdır.
