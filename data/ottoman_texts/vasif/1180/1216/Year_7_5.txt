Tefrîk-ı melâbis-i asker-i bahrî ez-cânib
Esfâr-ı bahriyye takrîbi ile sefâyine mahsûs askerin kesreti olup, sınıf-ı âhardan temyîzi müte‘azzir ve ba‘zı sefele-i nâs, icrây-ı mefâsid ü iblâs zımnında hey’etini tebdîl ve kıyâfetini, Kalyoncu kıyâfetine tahvîl edüp, ehl-i ‘ırz makalelerini mütezarrır ve tahkik olunduğu veçhile ba‘zı ehl-i zimmet leylen şal sarup ve müsellah gezüp âdem soymak ve nehâran esnâf dükkânlarından cüz‘î şey verüp, [Ü3 ] küllî şey almak ve ba‘zan bilâ-‘ivaz cebren metâ‘ kaldırmak misillü gûnâ-gûn mel‘anete tecâsürleri resîde-i hadd-i tevâtür olup, bu fesâdın izâlesiyle ‘ibâdullahı tervîh lâzım geldiğine binâ‘en, fîmâ-ba‘d sınıf-ı âhar şal ve ahmediyye ve Kalyoncu tâyifesine mahsûs elbiseyi geymeyüp, bu yasağı ba‘de'l-iblâğ kulağa almayan bî-dimâğlar, zâbitleri ma‘rifetiyle te‘dîb ve ısrâr üzere olanları birer mahalle tagrîb ve belki eşedd-i nekâl ile ta‘zîb kılınmak beyânıyla [Ü4 ] taraf taraf neşr-i evâmir ve i‘lân-ı nevâhî vü zevâcir kılınup, bu mülâbese ile zikr olunan ehl-i mefsedet ü enhâs, hey‘et-i kadîmelerine rucû‘ ile tav‘an def‘-i yek-rengî vü iltibâs eylediler.
