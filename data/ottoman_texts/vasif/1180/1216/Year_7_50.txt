Zikr-i tezyîn-i sâhil-hânehâ1 be-kanâdîl ve şümû‘
îskenderiyye fethi haberi meserret-bahş-ı vusûl oldukda, ‘îd tertîbi gibi rikâb olup, Şeyhulislâm ve Kayim-makam Paşa hazerâtı, huzûr-ı hümâyûnda ruhsat-yâb-ı kıyâm u müsûl olup, tebrîk-i fütûhât-ı celîle resmen icrâ ve niçe niçe bu makule nusrat-ı Samedâniyye'ye mazhar olmaları da‘avâtını takdîm ü edâ eylediler.
Şeb-hengâm Boğaz-içi'nde vâki‘ Rumeli ve Anadolu sâhil-hâneleri tezyîn ve izhâr-ı sürûr u şâdmânî kılınmak ruhsatı tebyîn olunup, fi'l-hâl zikr olunan sâhil-hânelerde şümû‘ ve kanâdîl-i reng-â-reng îkadıyla şeb-târ mânend-i nehâr ve sevâd-ı şâm, işrâk-ı neyyir-i a‘zam gibi kâmilü'l-envâr olup, rûy-ı deryâ zevârık-ı zer-i tılâ ile bir kantara-i vesî‘ü'l-ercâ ve seyr ü temâşâda olan [Ü3 ] pîr ü bernâ mütecâviz-i râdde-i ‘add ü ihsâ olup, taraf taraf velvele-i cân-güdâz-ı —Yâ leyl”, resîde-i eyvân-ı necm-i Süheyl ve sû-be-sû terâne-i sâz, ebvâb-ı felek-i Zühre'yi bâz edüp, savt-i —Hey Hey” eyledi. “Lebrîz-i2 gûş-i ‘âlemi nâle vü zârı ferâmûş eylesün. Erbâb-ı gamm ba‘de-ezîn ma‘mûre-i kalbe keder yol bulmasun. Sûr fermân eyledi Sultân Selîm-i Cem-haşem” demdemesiyle bây u gedây ser-mest-i rahîk-ı sürûr,
Gam-ı ferdâyı [Ü4 ] gönülden çıkarup zevk edelim, Mey ü neyle dil-i gam-dîdeyi pür-şevk edelim, Olalım mülket-i şâdîye ‘inân-rîz-i vusûl, Kederi menzil-i nisyânda biraz ‘avk edelim.
nagamât-ı cân-fezâsıyla3 a‘lâ vü ednâ neşve-yâb-ı bezm-i hubûr olup, üç nevbet Top-hâne ve Serây-burunu ve sâyir mahallerden atılan top sadâsı, velvele-endâz-ı nüh-kubbe-i âsumân ve evkat-ı mezkûrede darb olunan kös ve Mehter-hâne âvâzesi, gâv-ı zemîne dehşet-resân oldu. Nazm:

1 sâhil-hânehâ : M-^-L^ Ü3, Ü4

2 lebrîz Ü3 : ,^ Ü4

3 cân-fezâsıyla : &lt;W&gt; û- Ü3, Ü4
Halkı İstanbul'un ol mertebe mesrûr oldu, Sûrunun dâyiresi dâ‘ire-i sûr oldu*.
Dört giceden sonra eyyâm-ı şâdîye gayet verilüp, bir zemândan berü mahzûn olan ‘âmme-i nâs, sâye-i Pâdişâhî'de nâyil-i sürûr-ı bî-kıyâs oldular**.
