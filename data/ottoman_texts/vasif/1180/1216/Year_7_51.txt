Çırâğ-şüden-i Kethudây-ı Hazîne-i hümâyûn
On iki seneye karîb müddetden berü Hazîne Kethudâsı ve Mâbeynci olan Çerkes Halîl Ağa me‘mûr olduğu hıdemât-ı cesîmede delâlet-i ‘akl ü rüşd ile izhâr-ı sadâkat ü ihlâs ve bu tarîka-i enîka ile taraf-ı vâzıhu'ş-şeref-i Mülûkâne'ye kesb-i temahhuz u ihtisâs eylediğinden fazla, zâtında vâkıf-ı mezâyây-ı umûr ve mikyâs-ı [Ü3 ] endîşe-i mû-şikâf ile ziyâ-bahş-ı efkâr-ı cumhûr olup, mâ-lâ-ya‘nîden dâmen-keş-i tebâ‘üd ve leyl ü nehâr zirve-i iktisâb-ı ‘ilm ü edebe tesâ‘ud edüp, merâtib-i devlete ‘ale'l-ıtlâk tahsîl-i isti‘dâd u istihkak ve semere-i şecere-i hıdmetiyle kâm-rân kılınması merkûz-ı zamîr-i Şehriyâr-ı âfâk olup, hakkında va‘d-i bî-metâl dahi te‘kîd-i hâl etmişidi. Mısır ve İskenderiyye'nin fethi haberi vürûdunda va‘d-i hümâyûn karîn-i incâz ve matlab-ı a‘lâsı olan silsile-i ‘ulemâya idhâl ile2076 mümtâz kılınıp, işbu Cumâdelûlâ'nın on altıncı Cum‘a günü' ibtidâ Hâmise-i Süleymâniyye [Ü4 ] ile tarîka dâhil ve bir gün murûrunda iki [on] yüz yedi Muharrem'inden2077 zabt etmek üzere Mekke-i mükerreme Pâyesi'yle bi'l-fi‘l Galata Kazâsı'nı zabt şerefine nâyil olup, iltimâsı üzere bu sâl-i meyâmin-iştimâlde iskat-i ferîza-i hacc eylemesine dahi ruhsat ihsân ve sunûf-ı ‘avâtıf-ı Şâhâne2078 ile kâm-rân kılınup, münhall olan Hazîne Kethudâlığı, makam-ı erba‘în olan Hasoda'dan Hidâyet Paşa-zâde Sâlih Beyefendi intihâb ve Hazîne Kethudâlığı rütbe-i celîlesiyle mahsûd-ı etrâb kılındı.
* Buradaki beyit Seyyid Vehbî'nin Pasarofça Antlaşması'na üzerine kaleme aldığı Sulhiyye'sinden bir parçadır; bk. Bayram Rahimguliyev, Osmanlı Edebiyatında Dönüşümün Şiiri: Sulhiyyeler, (Basılmamış Yüksek Lisans Çalışması), Ankara 2007, s. 78.

—Tezyîl ..... oldular” arasında yer alan konu ve başlıklar Gazavât'da içerik itibariyle aynen kaydedilmiştir;
Vâsıf, Gazavât-ı Hüseyin Paşa, Mısır Milli Kütüphanesi, M. Târîhu Türkî, nr. 195, vr. -; Avusturya Milli Kütüphanesi, H.O., nr. 205, vr. -.
