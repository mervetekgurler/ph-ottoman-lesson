Zikr-i Donanma-yi deryâ
İklîm-i Mısır, hamiyyetün ‘ani'l-ısr, bi-hazâfîrihâ levs-i vücûd-ı a‘dâdan pâk ve envâr-ı ehl-i İslâm ile kemâ-kân tâb-nâk olduğuna binâ’en, i‘lân-ı lutf-i cenâb-ı Zü'l-minen ve rağm-ı enf-i düşmen kasdıyla ocağlara deryâ şenliği fermân ve mesârıfları mîrî tarafından ihsan2088 olunup, kânûn üzere ibtidâ Cebe-hâne ve ba‘dehû ‘ale't-tertîb sâyir ocağlar fevâsıl-ı karîbe ile birbirinden şugl ü ‘amellerin ihfâ ve bu esnâda hâzır u müheyyâ oldukları ‘arz-ı ‘âlem-i bâlâ kılınup, ba‘de'l-isticâze şehr-i Recebü'l-ferdin sekizinci gicesi^ bed’ ile sanâyi‘-i garîbelerin icrâ eylediler. Envâ‘-ı püskürme ve hevâyî ve bahrîler îcâd ve taraf taraf iş‘âl ü îkad ile leyâlî-yi muzlimeyi hem-reng-i bâmdâd eylediklerinden2089 gayri, cengî sallarında olan rakkasân-ı mütenâsibü'l-a‘zâ rehz-i vücûd-i nâzenîn ve girişme vü sihr-âferîn ile niçe derd-mendânı2090 bend-i şikâl-i ‘aşk-ı mecâzî ve niçe [Ü4 ] hevâ-perestânı pâ-beste-i ‘ukkal-ı kâr-endâzî edüp, kılâ‘-ı masnû‘ada kâyin savt-ı müdâfi‘-i ra‘d-âşûb, lerze-efgen-i çarh-ı devvâr ve sâyir âlât-ı nâriyyeden bedîdâr olan şu‘le-i cevvâle-i hûş-rübâ yâd-âver-i âyet-i “Ve kınâ Rabbenâ *
azâbe n-nor olup, tabiş-ı reng-âmız-i mehtâb, nümune-nümây-ı kurs-ı âfitab ve şerâre-i nâyire-i hevâyiyân, nücûm-ı zâhire gibi cevv-i semâya pertev-efşân olup, her Ocağ mehâretlerini izhâr ve sılât u ‘atâyây-ı Şâhâne ile kesb-i sermâye-i hubûr u mesârr eylediler.
Leyâlî-yi mezkûrede Şehriyâr-ı sütûde-etvâr Yalı-köşkü'nü makdem-i hümâyunlarıyla lâmi‘ü'l-envâr buyurup, zikr olunan sanâyi‘-i garîbeyi temâşâ ile mir’ât-ı ‘âlem-nümây-ı tab‘-ı [Ü3 ] Cihân-dârî'lerinde suver-i inbisât rû-nümâ olup, Kayim-makam Paşa ve ricâl-i bâb ve defterdârân içün dahi hâric-i kasr-ı mezkûrda seyr ü temâşâ içün hıyâm nasb olunduğundan fazla, düvel elçileri dahi bu seyrden mahrûm olmamak zımnında cümlesi mahall-i mezkûra celb ve ta‘yîn-i mahall ile inşirâh-ı kalb kesb eylediklerinden gayri, taraf-ı Şâhâne'den birer mükemmel boğça ile mesrûr ve cem‘-i fâyideteyn ile nâyil-i etemm-i iftihâr u hubûr oldular. Ağayân-ı Ocağ ve sâyir zâbitân dahi hisse-mend-i lutf ü in‘âm-ı Pâdişâhî ve Defter-i
Teşrîfât'da mukayyed olduğu veçhile birer birer2091 hil‘at geyüp, cümlesi iltifât u nevâziş-i Tâc-dâri'yle mübâhî oldular.
