Beyan-ı2092 ahvâl-i ümerâ‘-i Mısır
Bâlâda tafsîl ü beyân olunduğu vech üzere cânib-i Mısır'da olan ümerâ kazıyyesi sûret-yâb ve Elfî Mehmed Bey mütevahhiş bulunup, celb-i zehâyir2093 ‘unvânıyla mukaddemce Sa‘îd tarafına şitâb ve kurb-i Kahire'de kemâl-i hazm ile mukîm olan Diyâb Selîm Bey dahi mâddeye vukuf ile cânib-i sahrâya ‘inân-tâb olmuşidi. Mısır Vâlîsi Vezîr [Ü4 ] Husrev Paşa'yı dârât ile Kahire'ye getürmek ve hılâl-i râhda ba‘zı A‘râb eşkıyâsını istîsâl ü te‘dîb etmek vâdîlerinde ümerânın ba‘zısı bi'l-muhâbere İskenderiyye'ye celb olunup, tahsîs olunan yevm-i ma‘hûdda ahz u habs olunmalarını Sadrıa‘zam ve Serdâr-ı ekrem hazretleri, Vezîr Kapudan Paşa hazretlerine ifâde ve irâde-i Şâhâne'yi şâmil savb-ı [Ü3 ] müşârun ileyhe tahrîrât firistâde etmişidi. İngiliz Sergerdesi Enşef'in himâyet-i ümerâda derkâr olan ikdâm u ısrârı mütehakkak olduğundan, fî-bâdiyyi'l-emr kazıyyenin mersûma keşf ü îzâhında harec ve kemâl-i ru‘ûnetinden pâ-ber-cây-ı merkez-i ‘inâd u lecc olacağı, karâyin-i hâliyye ile müstahrec olup, Enşef'in birkaç günden sonra Malta'ya ‘azîmeti tebeyyün etmiş bulunmağla, ‘azîmeti ‘akabinde maslahata şurû‘ u inkibâb istısvâb olunduysa dahi, Sadr-ı vâlâ-kadr hazretleri tarafından vürûd eden tahrîrâta nazaran ümerânın Mısır'da mahbûsiyyetleri iki-üç2094 gün olup, İskenderiyye'de olan ümerâ maslahatı te‘ahhur2095 kabûl etse, bu sırr-ı mektûm cümleye ma‘lûm olup, ümerâ ‘inân-gerdân-ı firâr ve yâhûd İngilterelü'ye dahîl düşüp, fi'l-asl himâyelerinde olduklarından, lâ-mahâle tesahhub ve bu keyfiyyetle maslahat fevt olacağı âşikâr olmağla, ‘adem-i füshat-i vakt ile tedbîre mahall kalmadığından, nâ-çâr maslahat-ı mezkûrenin icrâsına sarf-ı iktidâr olundu.
Tafsîli bu ki, Cumâdelâhıre'nin on dördüncü Pençşenbih günü' İskenderiyye temâşâsına ‘azîmet eder gibi İskenderiyye'de mevcûd ümerâyı müşârun ileyh da‘vet ve filikalara ma‘an süvâr oldukdan sonra, açıkda timurlenen fırkateye rükûb ve Maryetis Gadîri'nden İskenderiyye'ye gitmek üzere niyyet olunup, fırkateye vusûl hengâmında mukaddemâ [Ü4 ] tertîb ü sipâriş olunduğu gibi: “Âsitâne'den tâhrîrât vârid oldu” deyü verâdan âdem gelüp, müşârun ileyh dahi me‘âl-i tahrîrâta vukuf iddi‘âsıyla ric‘at ve ümerâ fırkateye rükûb ve îskenderiyye'ye ‘azîmet üzere iken, firkate yolundan çıkup, Donanma-yi hümâyûn'a müteveccih [Ü3 ] olduğunu ümerâdan Cercâvî ‘Osmân Bey teferrüs ve fi'l-hâl piştov ile kalyonculardan birini katl ü i‘dâm ve birinin elini pala ile kat‘ ve sâyir beyler dahi sell-i seyf-i ru‘ûnet ü2096 hısâm eylediler. Kalyoncu zümresi bi'z-zarûre üzerlerine hücûm eyleyüp, Cercâvî ‘Osmân Bey'i ve Aşkar ‘Osmân Bey'i ve Melelvânî Mahmûd Bey'i ve Küçük Murâd Bey'i ve îbrâhîm Kethudâ'yı katl eylediklerinden gayri, cüz‘î cerh ile ‘Osmân Bey'i ve Şerkavî Mehmed Bey'i2097 ve Kilârî Ahmed Bey'i ve keşşâfdan ‘Osmân ve ‘Ali ve Süleymân'ı sâlimen üç enbârlıya îsâl ve habs eyledikleri ahbârını etbâ‘-ı ümerâ, îngiliz Sergerde'sine ihbâr ile taleb-kâr-ı i‘ânet oldular. Mesfûr eşedd-i iltizâm ile ümerâyı istıshâb etdiğinden, kemâl-i nahvet ü igbirâr izhârıyla der-‘akab askerini cem‘ etdiği, Kapudan Paşa'nın mesmû‘u oldukda, bi'n-nefs mersûmun ordusuna varup, her çend kelâm-ı ma‘kul ile ilzâm u iskâtı kaydına meşgul olduysa, mülzem ü mücâb olmayup, gittikçe tehevvürü müştedd ve menâhır-ı sabr u tehammülü münsedd olup, Devlet-i ‘aliyye askerini îskenderiyye'den ihrâc etdikden sonra, beyleri istıshâba Kıral'ı tarafından me‘mûr olduğunu beyân ve: “Ümerânın i‘dâm ve habs olunmaları ‘illeti ile sizinle sefer mukarrerdir” deyü izhâr-ı gayz-ı firâvân eyledi. Encâm-ı kâr üç sâ‘ate dek beyler verilmezse muhârebeye ibtidâr eyleyeceğini îmâ ve: “Lîmânda olan donanmanıza kızgın gülle atılmasını tenbîh etdim” güftâr-ı nâ-hencârıyla jâj-hâ olduğundan başka, Mısır'da ahz u girift [Ü4 ] olunan ümerânın dahi Reşîd'e vusûllerinde tahlîs olunmaları, Reşîd'de [Ü3 ] bulunan
âdemlerimize tenbîh ü tahrîr ve Sadrıa‘zam'a dahi: “Bu tarafdan yol vermek mümteni‘ olup, geldiği mahalden ‘avdet eylesün” kelâmını tekrîr eyledikde, müşârun ileyh hazretleri kemâ-kân rıfk u mülâyemetle mu‘âmele ve Devlet-i ‘aliyye'nin ümerâ hakkında sû‘-i niyyeti olmayup, Mısır'da vücûdları maslahat-ı mülkiyyesine muzırr olmağla, Mısır'dan ib‘âdları ve hâllerine göre me‘âş ve rütbeler ile tanzîm-i mekasıdları Devlet-i ebed-müddet'in murâdı olduğunu ifâde eylediklerinde, mesfûr bu kelâm-ı merguba havâle-i sem‘-i i‘tibâr etmeyüp, ısrârı kemâle resîde ve fîmâ-ba‘d taraflarına gelmamek ve gelmek lâzım gelürse, terettüb-i rezâletle rencîde kılınmak lağviyyâtı lisânından şenîde olmağla, ba‘zı vesâyit ile: “Şimdi ahşâm oldu. Üç sâ‘at zarfında donanmaya gidüp gelmek muhâl ve ‘ale's-sabâh teslîm olunur” makâliyle ırzâ mümkin olduysa dahi, şâmdan bâma dek Iskenderiyye ordusunu mesfûrlar ihâta vü istî‘âb ve tehallüf-i va‘d vukû‘unda muhârebeye tesaddî eyleyeceklerini işrâb eylediler. Hele ne hâl ise donanmaya gönderilen âdemler ile ümerâ vâsıl ve yedlerine teslîm ile işbu fitne vü şûriş zâyil oldu2098.
