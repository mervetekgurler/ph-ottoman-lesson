Teznîb
Mısr-ı mahrûse fethinde elçi-yi mezbûr Bâb-ı ‘âlî'ye da‘vet ve ilbâs-ı hil‘at ‘akabinde müzeyyen bir re’s2103 esb ve çiçek2104 şeklinde mücevher bir çeleng ile tatyîb ve Sır Kâtibi ve Tercemânı ve sâyir ‘avenesi dahi hila‘-ı fâhire ile tatrîb olunmuşidi. Feth-i Iskenderiyye haberi vürûdunda, yâ biniş mahallinde ve yâhûd Dîvân-ı ‘âlî'de resm-i tebrîk icrâsına elçi-yi mersûm tâlib ve biniş mahalli müte‘azzir olup, Dîvân'a gelmesi münâsib görüldüğünden, ber-vech-i muharrer yevm-i mezkûrda Dîvân-ı hümâyûn'a vürûd ve hâk-bûsî-yi ‘atebe-i Şâhâne ile kesb-i fahr-ı nâ-mahdûd edüp, semmûr kürk ilbâs ve devletine i‘tibâren resmden hâric olarak iltimâs eylediği donanmış esb verildiğinden başka, on bin guruş eder bir2105 kıt‘a elmâs ile memnûn-ı lutf-i bî-kıyâs kılındı.
