İstirdâd-ı üserây-ı Malta
Kefere-i Cezîre-i Malta tav‘an ev kerhen mukaddemâ Françelü'ye etbâ‘ ve muhâsara-i medîde ile ba‘de-zemân cezîre-i mezbûreyi Ingilizlü Fransız'lardan intizâ‘ edüp, sükkân-ı cezîreyi fîmâ-ba‘d re‘âyâlarından2106 ta‘dâd ve mîrî kalyonlarında mevcûd üserây-ı Malta'yı istirdâd zımnında Ingiliz Elçisi Dergâh-ı gerdûn-misâl'e ref‘-i ‘arîza vü kabâle etmekle, iltimâsına müsâ‘ade-i hümâyûn rû-nümûn [Ü3 ] olup, iki yüz nefere karîb Maltalu, elçi tarafına teslîm ve miyânede bâz-beste olan evtâd-ı ittifâk bu cihetle dahi tahkîm olundu.
