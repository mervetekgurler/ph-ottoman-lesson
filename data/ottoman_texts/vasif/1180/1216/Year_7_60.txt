Tevcîh-i Eyâlet-i Bosna

[Ü4 ] Eyâlet-i mezkûrede Vâlî olan Vezîr Vânî Mehmed Paşa ‘illet-i remede mübtelâ ve idâre-i umûr-ı memleket husûsunda ‘aczi hüveydâ olduğuna binâ’en, işbu
Cumâdelûlâ'nın dördüncü günü' ma‘zûl ve Gelibolu'da ikameti emri tarafına mersûl olup, mukaddemâ eyâlet-i mezkûrede Seraskerlik ile bir defa Vâlî ve tavr u hareketi pesendîde-i ehâlî olan Vezîr Ebûbekir Paşa'ya mansıb-ı mezkûr tevcîh ve bu cihetle münhall olan Eğriboz Sancağı'yla Bender Muhâfızı Vezîr Ahmed Paşa'nın hâli terfih olunmuşiken, livâ‘-i mezbûr Vezîr Hakkı Paşa ‘arzıyla Mîr-i mîrân'dan Pehlevân-zâde Mehmed Paşa ‘uhdesine iki mâhdan sonra tahvîl ve müşârun ileyh va‘d-i karîbü'l-incâz ile te’mîl olundu.
