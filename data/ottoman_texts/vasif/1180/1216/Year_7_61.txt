Fevt-i Ağa-yı Bâbü's-sa‘âde ‘Osmân Ağa
Müşârun ileyh lüzûm-ı ‘âriza-i şeyhûhet u herem ve hücûm-ı nâyibe-i maraz u sekam ile terk-i dağdağa-i ‘âlem ve mütevârî-yi sürâdikat-ı ketm-i ‘adem oldu.
Hasoda-başı Sâlih Efendi -ki mukaddemâ Baş-muhâsebe Kalemi'nden neş‘et ve o Kalem'e dâyir kesb-i ma‘rifet edüp, evâyil-i cülûs-ı hümâyûnda o dâyire-i fâhireye ruhsat-yâb-ı [Ü3 ] duhûl ve ihrâz-ı merâtib ile Hasoda-başılık Rütbesi'ne pâ-nihâde-i vusûl olmuşidi- o mesned-i bülende her vechile lâyık u çespân olduğundan, işbu Cumâdelâhıre'nin onuncu günü'' huzûr-ı mevâhib-mahsûr-ı Şâhâne'de iktisây-ı ferve-i semmûr ile nâyil-i etemm-i sürûr oldu.
Müteveffây-ı müşârun ileyh bin yüz kırk sekiz senesi Zilka‘de'sinde''' Ak Ağalar gürûhuna dâhil ve refte refte kat‘-ı tarîk ile yetmiş bir senesinde'4 Hasoda-başılık mertebesine nâyil olmuşidi. İntılâk-ı lisân sebebi ile dâ’ire-i2107 mezkûreden [Ü4 ] ihrâc ve seksan sekizde'5 kemâ-kân makam-ı evveline idrâc olunup, doksan dört senesinde'6 yine Dergâh-ı ‘âlî'den matrûd ve sâkıt ‘ani'n-nazar olan metrûklardan ma‘dûd olmuşiken, hakkında ‘inâyet-i Lem-yezeliyye rû-nümûd olup, iki yüz târîhinde'7 Bâbü's-sa‘âde Ağalığı'yla mahsûd olmuşidi. On altı sene mikdârı o câh-ı refî‘de müstekarr ve yevm-i mezkûrda ribât-ı âhırete müsâfir oldu.

' 4 Cumâdelûlâ 1216 = 12 Eylül 1801 Cumartesi.

'' 10 Cumâdelâhır 1216 = 18 Ekim 1801 Pazar.

''' 1-30 Zilka‘de 1148 = 14 Mart-12 Nisan 1736.

'4 1 Muharrem 1171 = 15 Eylül 1757 Perşembe.
Müşârun ileyhin ‘ömrü mi‘e-i kâmileye mütenâhiz ve ‘alâ-rivâyetin o raddeyi dahi mütecâviz idi. Gaflet ü nisyân o makalelerin lâzım-ı mâhiyyeti iken, müşârun ileyhin kuvve-i hâfıza sebebi ile zemân-ı kadîmden haber vermesi ve bâ-husûs idrâk etdiği vakitlerde vâki‘ olan ahvâle kemâ-yenbagı muttali‘ olması, muhayyir-i ‘ukul olacak keyfiyyâtdan idi.
