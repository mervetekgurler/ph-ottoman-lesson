İrsâl-i Kisve-i şerîf
‘Avn-i cenâb-ı Sübhânî ve meded-kârî-yi baht-ı hazret-i kişver-sitâniyle iklîm-i Mısır feth olunup, Âsitâne-i sâ‘adet'de nesc olunan Kisve-i şerîfe'nin bir-iki seneden berü cârî olduğu gibi târîk-ı Şâm'dan irsâline hâcet mess [Ü3 ] etmeyüp, Âsitâne'den sefîne ile Mısır'a ve andan Mekke-i mükerreme'ye îsâli istısvâb ve Kisve Nâzırı olup, sâbıkâ Dâru's-sa‘âde Ağası Yazıcısı ve Haremeyn Muhâsebecisi Mehmed Efendi bu hıdmetin ru‘yetine2108 intihâb olunmuşidi. Cumâdelûlâ'nın dördüncü Sebt günü' sâl-i güzeştede tertîb olunduğu âlâyı dilârâ ile Kisve-i şerîfe Sultân Ahmed Câmi‘i revâkından Serây-ı hümâyûn'a nakl olunup, birkaç günden sonra îsâline me‘mûr mûmâ ileyhe teslîm ve bahran o buk‘a-i mübârekeye takdîm olundu.
