‘Azl ü nasb-ı Silahdâr-ı hazret-i Şehriyârî
Bir müddetden berü Silahdârlık câh-ı refî‘iyle ser-bülend olan İslâm Ağa'nın muhavvel-i zimmeti olan umûr-ı lâzımü'l-i‘tinâda zâhir olan kusûr ve ‘adem-i mübâlâtı ve nefsine mahsûs meclûbât zımnında kemâl-i hırs u ta‘cîzâtı mûcib-i nefret-i tab‘-ı hümâyûn olmakdan nâşî, mâh-ı mezkûrun yedinci günü''' ‘azl olunup, Rikâbdâr-ı hazret-i Tâc-dârî
Halîl Ağa'nın tavr u reftârı müsellem ve ‘akl ü rüşd ve hüsn-i idâresi gayr-i mübhem olduğundan, Silahdârlık rütbe-i celîlesiyle mükerrem ve selefi müşârun ileyhin emsâline kıyâsen ta‘yînât ile hânesinde ikameti fermân ve Çukadâr Ağa'nın hasbe'l-‘âde ihrâcı lâzım geldiğinden, hâline çespân [Ü3 ] nân-pâre vukü‘ buluncaya dek Darb-hâne-i ‘âmire'den beher mâh bin beşer yüz guruş tahsîs ü ihsân ve bu sebeble Enderûn-ı hümâyûn'da silsile vâki‘ olup, Tophâneli İbrâhîm Ağa, Çukadâr Ağalık ile ve Sarıkçı1-başı Ahmed Ağa, Rikâbdârlık ile ve Silahdâr ‘Abdurrahmân Ağa-zâde Hasan Bey, Dülbend Ağalığı'yla ve Tüfengçi2-başı ‘Ârif Ağa, Miftâh Ağalığı'yla ve Reşîd Ahmed Bey, Pişgîr3 Ağalığı'yla mesrûr ve her biri hıdmet-i lâzimesini edâya me‘mûr oldu.
