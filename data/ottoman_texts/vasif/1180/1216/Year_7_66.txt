Me‘mûriyyet-i5 Râşid Efendi be-ma‘iyyet-i Ser‘asker-i Rumeli
Bi'l-istiklâl Rumeli Ser‘askeri olan Vezîr Hakkı Mehmed [Ü3 ] Paşa zevât-ı müteşahhısadan birinin ordusuna Defterdâr nasb olunmasını hâme-güzâr-ı iltimâs ve sâbıka Defter Emîni Küçük Râşid Efendi'nin bu hıdmete liyâkatini erbâb-ı re‘y ü kıyâs teferrüs ü

1 Sarıkçı Ü3 : Sarıkcı Ü4

2 Tüfengçi Ü3 : Tüfengci Ü4

3 Pişgîr Ü3 : Bişgîr Ü4

◊ 12 Cumâdelâhır 1216 = 20 Ekim 1801 Salı.

4 tagrîmden Ü4 : ta‘rîmden Ü3

5 Me’mûriyyet Ü3 : Aajj^ Ü4
ihsâs etmekle, mûmâ ileyhe bu me’mûriyyet teklîf olundukda, izhâr-ı ‘işve vü nâz ve bilâhare Rûznâmçe-i Evvel mansıbı tarafına muvakkaten tevcîh olunmasını niyâz edüp, iltimâsı ‘arz-ı Dergâh-ı vâlâ ve: —Edirne'ye vardıkda, Hakkı Paşa yazsun” sûretinde ırzâ olunup, Cumâdelâhıre evâyilinde^ hil‘at iksâ ve Edirne'ye isrâ olunmuşidi. Mûmâ ileyh o tarafa vardıkda, mansıb-ı mezkûrun üzerinden sûret-i indifâ‘da insırâfını anlamayup, izhâr-ı te‘âmî vü tecâhül ve müşârun ileyhe mahsûs kazıyyeyi tahrîr etdirdüp, yine bu tarafdan2109 te‘allül olunduğunu Hakkı Paşa tehayyül edüp, ‘âdeti üzere izhâr-ı ceberût u tecâdül ve: —Bu mâddeye ‘adem-i tevassul, nüfûzuma îrâs-ı tezelzül eder” deyü tekrâr husûlünü iş‘âr etmekle, muktezayât-ı vakt iltizâm olunarak, mansıb-ı mezkûr muvakkaten [Ü4 ] mûmâ ileyhe tevcîh ve ru’ûsu2110 o tarafa tesyâr ve müşârun ileyhin iddi‘â etdiği nüfûzun vikayesine ibtidâr olundu.
