Ahvâl-i Serbest-zâde Mehmed Ağa
Mûmâ ileyh bu def‘a dahi Edirne Bostancı-başılığı [Ü3 ] ile kâm-yâb ve tâkati yetişdiği kadar iktizâ eden hıdemâtda dest-ber-endâz-ı râhat u hâb olmuşidi. Şîr-i jiyân'ı2112, sinnevr-i za‘îf ve Rüstem-i Destân'ı*, merd-i sad-sâle gibi nahîf eden fakr ve ‘adem-i servetini Rumeli Ser‘askeri zihninde tasvîr ve mütemevvilân-ı zemâneden birinin hıdmet-i mezkûrede istihdâmını re‘y ü tedbîr eylediğine binâ‘en, tarafına verilan istiklâl hasebiyle bilâ-istîzân

◊ 1-10 Cumâdelâhır 1216 = 9-18 Ekim 1801.
Tekfûr-dağı sükkânından ‘Osmân Ağa'yı Bostancı-başı nasb edüp, me’mûriyyet2113 emr-i şerifinin bu tarafdan tesyîrini tahrîr ve kısta'l-yevm hisâbıyla merkumu tagrîr u tekdîr eylediğinden başka, Aynaroz tarafına tagrîb ve bu tavr-ı dil-firîb ile müte‘ayyinân-ı Rumeli'yi tahvîf ü terhîb eyledi.
