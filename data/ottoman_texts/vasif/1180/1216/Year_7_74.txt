Vekayi‘-i müteferrika
Mukaddemâ sâbıka Burusa Kadısı Sultân Mehmed Câmi‘i hazînesinden nakd-i vâfir ve evkafa dâyir ba‘zı defâtir serika olunup, sârikleri bulunmak zımnında sebk-ı fermân ve sû-be-sû cüst-cû ile birkaç kimse zîr-i nekâl-i eziyyetde teslîm-i cân etmiş iken hârice çıkmayup, bu ‘ukde havâtır-ı erkân-ı devlete hadşe-resân olmuşidi. Bu keyfiyyet Sultân Selîm Câmi‘i'nde olan hazîneye dahi sirâyet ve Şa‘bânü'l-mu‘azzam'ın on beşinci gicesi^ —‘Ali” nâm kimse câmi‘-i mezkûrda ihtifâya cesâret eyleyüp, eşyâ ve nukûd vaz‘ olunan mahalle su‘ûd ve kudâtdan ‘Atâ‘ullah2120 Efendi'nin bir sandûkada mahfûz altı bin guruş kadar akçasını ve Dürrî-zâde kerîmesinin otuz bin guruşluk mücevherât ve elbise ve kumâşa müte‘allık emvâlini ve Vardârî-zâde'nin bin guruş mikdârı nakd ve eşyâsını sirkat ve bir takrîb nakl [Ü3 ] ile şeytâna teba‘iyyet eyleyüp, üç günden sonra Vardârî-zâde tarafından akça ihrâcı içün mahall-i mezkûra âdem [Ü4 ] gönderildikde, sandıkda cins ve nakd ma‘dûm ve sâyir sandıklardan dahi eşyâ ve nukûd nehb olunduğu ma‘lûm olup, keyfiyyet Bâb-ı ‘âlî'ye ihbâr ve sârik-ı mezkûrun beher hâl ele getürülmesiyçün zâbitâna mü‘ekked2121 fermân-ı şerîf ısdâr olunmuşidi. Bir müddetden berü At-bâzârı'nda siyâb-ı bizle ile geşt ü güzâr ve şî‘âr-ı iflâs ile tahsîl-i iştihâr eden merkûm ‘Ali bir zemân gayib ve bu hılâlde muntazamü'l-hâl âyib olup, At-bâzârı'nda beş kîseye bir ahûr iştirâ ve birkaç sandık eşyâ ile mahall-i merkûmu me‘vâ edüp, ‘an-asl müflis-i bî-mâye iken bağteten kesb-i servet ve mülk ü ‘akar tedârüküne mübâşeret eylediği, me‘mûrlara bâ‘is-i zann ve belki kazıyye-i mezkûrede2122 eli olduğu emr-i müteyakkın olmağla, bu hâl hufyeten Bâb-ı ‘âlî'ye iş‘âr ve der-‘akab merkûm ahz u ihzâr olunup, habs ü istintâk olundukda, gâh inkâr ve gâh ba‘zı kimselere iftirâ ile hâlini nühüfte-i perde-i istitâr etmişidi. Zâbitân ihrâc-ı mâla nasb-ı nefs ve At-bâzâr'ında olan odasını kebs edüp, bir-iki sandûkda2123 vâfir eşyâ zâhir ve fîmâ-ba‘d inkâra mahall kalmayup, keyfiyyeti merkûm dahi bir bir takrîre mübâşir olmağla, cüz‘î zâyi‘âtdan fazla, emânet bırakdığı nukûd

◊ 1-10 Şa‘bân 1216 = 7-16 Aralık 1801.

◊ ◊ 15 Şa‘bân 1216 = 21 Aralık 1801 Pazartesi.
ve odasındaki şey‘-i mevcûd haber verdiği mahallerden ahz ve ashâbına teslîm ile Şehriyâr-ı ‘âlem-sûd hazretlerine isticlâb-ı du‘ây-ı nâ-ma‘dûd kılındı. Sârik-ı mezbûr bu hâl ile mahbûs ve hayâtından nevmîd [Ü3 ] ü me‘yûs olmağla, tahlîs-ı cân sevdâsıyla Muhzır Ağa mahbesinden gürîzân olup, me’mûrların gafleti zevâl-i vücûdlarının ‘illeti olacağı ifâde olunduğuna binâ‘en, sû‘-i zanndan kendülerini istihlâs içün mütenekkiren etrâfa intişâr ile merkumu2124 tekrâr ahz u iktinâs ve fi'l-hâl salb ü i‘dâm ve bu2125 hıdmetde [Ü4 ] bulunanlara hâllerine göre iltifât u ikrâm olundu.
Sârik-ı mezbûrun bir ayağı mukayyed ve dîgeri mutlak olduğundan, mukaddemce ihfâ eylediği şâlını cidâr-ı mahbese bend ve sülüs-i ahîrede kendüsini zukâka ilka eylediğini muhâfazasına me‘mûrlar2126 hiss etmamek ve kemâl-i gafletle hıdmetlerinde tekâsül etmek te‘dîblerini îcâb etmekle, Muhzır Ağa ve ‘Alemdâr ve Baş-karakullukçu tebdîl ve iki nefer Bekçi ve bir nefer Karakullukçu te‘dîb ü tenkîl olundu.
Şa‘bânü'l-mu‘azzam‘ın dokuzuncu Salı günü' sâ‘at dokuz buçukda iken Burusa Hisârı dâhilinde Kal‘a Câmi‘i verâsında vâki‘ Yeşil Türbe'ye muttasıl Koca-bıyık nâm bezzâz Mehmed'in hânesinden âteş zuhûr edüp, Harâcçı-zâde Kethudâsı ve dâmâdı ve a‘yân bulunan Mîzânî Hâc ‘Ali'nin ve Ak Karanfil-zâde ve Remelî-zâde ve Hammâmî-zâde konaklarını yakdıkdan sonra dört kol olup, cevâmi‘ u mesâcidin eşcâra müte‘allık olan mahallerini ihrâk ile varoş tarafına şerâre-pâş-ı sirâyet ve hadden bîrûn hâne ve dükkân ve câmi‘ ve hânlar yanup, ashâb-ı emlâk u ‘akar mübtelây-ı hasâret olduklarından fazla, vâfir nüfûs telef ve niçe ashâb-ı sermâye bâd-be-keff olup, ferdâsı bi-hikmetillâhi Te‘âlâ bârân-ı şedîd zuhûruyla seyl-i ‘azîm [Ü3 ] cereyânından harîk tedrîcî intıfâya başladıysa dahi, o sevâd-ı a‘zamın ekser mahalli sûzân ve atlâl u âsârı ancak nümâyân olup, gayret-keşân-ı memleket ikdâm-ı tâmm ile binâsına mübâşeret ve ahadühümâ âhara i‘ânet u müzâheret ile i‘mâr-ı beldeye el-yevm berçîde-dâmen-i hamiyyet oldukları zebân-güzâr-ı ashâb-ı rivâyet olmuşdur.
