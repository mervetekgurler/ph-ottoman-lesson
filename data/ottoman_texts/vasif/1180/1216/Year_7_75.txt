Zikr-i ba‘zı-ı mehâsin-i hazret-i Serdâr-ı ekremî2127
Müşârun ileyh hazretleri ‘âkıl u müdebbir ve ‘avâkıb-ı umûru mütefekkir, tâbi‘-i hükm-i İlâhî ve mutâvi‘-i irâde-i Pâdişâhî, cesûr u hûşyâr [Ü4 ] ve kaviyyü'l-kalb ve2124 sehâvet-şi‘âr olup, i‘mâl-i askere min-külli'l-vücûh2128 kadir ve meydân-ı melâhim ü megazîde2129 sebât-ı kademi zâhir, ehvâl-i ahvâl-i2130 hurûba sâbır ve mürüvvet ü hamiyyeti ezher min-emsi'd-dâbir olup, Fransızlar'ın mukaddemâ tertîb ü nasb eyledikleri2131 dâm-ı hîle vü firîb2132 sebebi ile bi'z-zarûre ric‘at iktizâ edüp2133, “Ve li’ş-şemsi min ba‘di'r-rucû‘i istikâmetün”* ma‘nâsını te‘emmül ile2134 Yafa Sahrâsı'na rekz-i a‘lâm2135 ve mecbûl olduğu himmet-i gûh-endâzına2136 îrâs-ı fütûr etmeyerek, fi'l-hâl tesviye-i şevârid-i umûra berzede-dâmân-ı i‘tinâ olup2137, müteferrik olan askerin kâr-güzârlarını2138 ibka ve kemâl-i cübn-i ihânet izhâr edenleri birer takrîb ib‘âd u tecnîb2139 ile Mevkib-i hümâyûn'u istısfâ etmişidi. Ma‘âzallah cesâret edüp, Yafa'da ikamet ve telâfî-yi mâ-fâta hasr-ı zeyl-i gayret2140 etmeseler idi, a‘dâya kuvvet-i kalb hâsıl olup, bu def‘a ne ‘Akkâ ve ne Şâm ve ne Kudüs kalup, düşmen cümlesine itâle-i pây-ı şûm ve ber-vech-i sühûlet her tarafa vugûl ü hücûm2141 edüp, feth-i Mısır min-külli'l-vücûh2142 müte‘azzir [Ü3 ] ve tekrâr2143 cem‘-i asker lâ-büdd2144 müte‘assir olarak, memâlik-i Anadolu ber-hemzede vü2145 muhtell ve umûr-ı devlet müşevveş ü2146 mühmel olmak mülâhazadan ba‘îd2147 değil idi. Bu perîşânlık ile Yafa'ya gelindikde, sâl-i âtiye tedârükü ber-minvâl-i muharrer2148 gayet müşkil ü düşvâr ve askerde vehn ü2149 fütûr ve mühimmât ü levâzım-ı seferiyyede2150 küllî noksâniyyet ü2151 kusûr bedîdâr iken, dest-yârî-yi1 himmet-i Şâhâne ile bezl ü cûd ve sarf-ı bûd ve ne-bûd eyleyerek, hasbe'l-makdûr Ordu-yi hümâyûn'un tedârükünü görüp, Mısır'a tekarrüblerinde düşmen, sâhil tarafından zuhûr eden devleteyn askerinden2 aslâ3 havf etmeyüp, cell-i miknetini Ordu-yi hümâyûn tarafına4 sarf etmişidi. “Vezîrun tehâbü’l-esedü min be’si seyfihî. Ve tenkadü ahkâmü'l-kazâ’i bi-kavlihî. Lehû savletün isteganeti'l-harbü fı'l-fezâ. Yüşerridü ahnâşe'l-'udâti bi-‘aklihî”2152 mefhûmuna mâ-sadak olan5 Sadr-ı müşârun ileyh hazretleri6 asâkir-i zafer-me’seri kânûn-i muhârebe üzere7 tertîb ü tanzîm ve mukaddemce kavî meterisler ve hasânât-ı sâyire ile Ordu-yi8 hümâyûn'u tarsîn ü tahkîm edüp, düşmen-i peymân-şiken9 zuhûrunda her tarafdan ceyş-i mansûr-ı İslâm'ı teşvîk u igrâ ve dâd ü dihiş ve iltifât u nevâziş ile her birine beyân-ı mesûbât-ı gazâ ve tefsîr-i âyet-i “Vellezîne câhedû fî-nâ le-nehdiyyennehüm sübülenâ”**10 eyleyüp, [Ü4 ] a‘dây-ı dînin sınâ‘at-ı nâriyye ve hiyel-i harbiyyesine11 bakmayarak, mütevessil-i ‘urvetü'l-vüskây-ı12 celâdet ve kati çok küffârı müste‘sıl-ı seyf-i sarâmet etmeleriyle, a‘dây-ı bed-peymâ13 mülâhazasında hatâ ettiğini teyakkun ve evvelki def‘a gibi maslahat göremeyeceğini tefattun [Ü3 ] edüp, “Ve zâkati'l-arzu hattâ sâra hâribühüm. îzâ ra’â gayre şey’in zannehû racülen” me’âlince14 Mısır'a doğru kemâl-i ru‘b u hirâs ile15 firâr ve ‘akab-gîrân-ı İslâm verâlarını boşlamayup, yetişdiklerine zerk-i remh-i hattâr ve darb-ı şemşîr-i hûn-bâr eyleyerek, irâ’e-i kuvve-i kâhire-

1 dest-yârî Ü3 : — Ü4

2 devleteyn askerinden Ü3 : asâkirden Ü4

3 aslâ Ü3 : — Ü4

4 cell ..... tarafına Ü3 : var kuvvetini orduya Ü4

i1 Şehriyâr-ı nâmdâr eylediler. Bu hamle-i kahremânî, düşmen-i za‘îfü'l-bünyânı2 herze-gerd-i vâdî-yi hayret ü peşîmânî eyleyüp3, kulûb-ı kasiyeleri mürta‘iş4 ve livâ‘-i sevretlerinde nukûş-ı hezîmet mütenakkış5 olup, nâ-çâr ihtiyâr-ı menhec-i6 istîmân ve Mısır'ı teslîm ile tahlîs-ı cân eylediler.
Vâridât-ı Devlet-i ‘aliyye ile mesârıfât-ı zarûriyyenin istîfâsı müstahîl iken, tasarrufât-ı ‘akliyye ve tedâbîrât-ı hikemiyye ile Mısır ordusunu birkaç sene idâre vü i‘mâl ve pey-der-pey mutâlebât-ı nukûd ile devleti tahdîş ve erkân-ı Saltanat'ı üftâde-i çâh-ı ıztırâb u teşvîş buyurmadıkları kemâl-i ‘akl ü idrâklerine dâll olduğu vâreste-i kayd-ı işkâldır7.
Mısr-ı Kahire fethine me‘mûriyyetlerinden hıtâm-ı maslahata dek8 her hâlde cenâb-ı Hakk'a tevekkül ve her tarafdan hübûb eden sarsar-ı nevâyib-i rûzgâra tehammül edüp, sinîn-i mütedâvileden berü iddihâr eylediği9 müddehırını tavâyif-i askerîye ifnâ ve bâ-husûs İngiliz sergerdelerine li-ecli't-te‘lîf bahş u i‘tâ eylediği tefârîk-ı eşyâ ve mücevherât-ı10 girân-behâ vâsıl-ı serhadd-i2153 intihâ olup, hüsn-i müdârât ve uğur-ı dîn ü devletde müşâhede eyledikleri meşâkk u nekebât12 semeresi olarak bilâhare nâyil oldukları fevz ü nusrat, ser-nâme-i medâyih-i Âsafâne'leri olsa sezâ ve dâstân-ı hüsn-i sülûk [Ü3 ] ve mücâhedeleri Âsâf-nâme* gibi düstûru'l-‘amel-i eşrâf u13 ahlâf olmağa bâyeste vü14 revâdır. Fazl-ı Hakk ve ‘avn-i Kadir-i mutlak ile ‘avârızât-ı mülkiyye zâyil ve vakt-i âsâyiş ü ferâğ hâsıl olursa, re‘y-i münîr ve tedbîr-i dil-pezîrleriyle umûr-ı devlet müstakim ü muntazam ve sülme-i memâlik [Ü4 ] min-külli'l-cihât15 mülte’em olacağı e‘azz-i1 me‘mûl-i erbâb-ı tecârib ü ‘ukuldur.
