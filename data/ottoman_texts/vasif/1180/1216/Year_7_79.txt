Fevt-i Kayim-makam ‘Abdullah Paşa
Müşârun ileyh ‘îdin ikinci günü' resmen Gülhâne'ye varup, ‘avdetinde bâ-emr-i Rabb, vücûduna nezle-i hâdde munsabb ve ferdâsı -ki tevcîhât günü idi- hâb-gâhından kemâl-i za‘f u nâ-tüvânî ile Kürk Odası'na çıkup, da‘vet olunan erbâb-ı menâsıb, hulûl-i vakt-i tevcîhâta mütekarrıb oldukları hâlde, Vezîr Kapudan Paşa hazretlerinin kudûmü ihbâr olunduğuna binâ‘en, müşârun ileyh bi'z-zarûre Kürk Odası'ndan çıkup, ‘Arz Odası'na duhûl ve dehlîze vusûlünde “Mükibben ‘aââ vechihî”* yere sâkıt olup, fi'l-hâl yine Kürk Odası'na nakl olunmuşidi. Nefes-i vâ-pesîn ve inkişâf-ı ahvâl-i yevm-i yakınde Hekîm-başı Efendi dahi yetişmekle, i‘tikad-ı galebe-i dem ile iftisâd olunup, nazm:
Lillâhi ‘ilmün ve tedbîrun ve takdîr
Ve'l-mer‘ü4 yuhtî ve lâ-tuhti'l-mekadîr**
mefhûmu üzere tabîbin ‘ilâc ve tedbîri ve fasdın fâ‘ide2165 vü te‘sîri olmayup, mürg-ı rûhu kafesi tenden cüdâ ve tâyir-i sûy-ı beka olduğu, nazm:
İzâ selime'l-bedrü'l-münîrü feheyyinün
***
‘Ale'l-ufkı [Ü4 ] en-tehviye sıgaru'l-kevâkib*** mazmûnu derciyle ‘arz-ı Dergâh-ı vâlâ kılınup, intizâr-ı tevcîhât ile meslûbü'l-ıstıbâr olanlara Kapudan Paşa hazretleri ilbâs-ı hil‘at etmek irâde-i seniyyesi zuhûr ve fi'l-hâl müşârun ileyh hatt-ı hümâyûn ile müveşşah defter mûcebince erbâb-ı menâsıbı [Ü3 ] ilbâs-ı hila‘ ile hıdmetlerine me‘mûr2166 edüp, bu dehşet ü hayret ile herkes hânesine ‘avdet eylediler2167.
Defterdâr Efendi, bi-hasebi'l-me‘mûriyye müteveffây-ı müşârun ileyhin hazînesini temhîr ve harem tarafı darb-ı hatemden vâreste olmak tenbîh ü tezkîr olunduğu hâlde, emr-i techîz ü tekfîn dahi ikmâl ve Hakîm-zâde ‘Ali Paşa Mezârı kurbünde ihzâr olunan lahide idhâl ile o düstûr-ı vakur, a‘yün-i nâsdan mestûr ve muntazır-ı yevm-i nüşûr oldu.
Zuhûr-i Devlet-i ‘aliyye'den bu âna gelince zikr olunan keyfiyyet yâd-dâşt-ı erbâb-ı basîret olmayup, garâyib-i nevâyib-i rûzgârdan ma‘dûd olsa sezâ ve gışâve-i gaflet ile rû-pûş-ı ‘ibret olanlara sebeb-i teyakkuz u intibâh olsa revâdır. Senede bir kerre ictimâ‘ı mümkin olan erbâb-ı hall ü rabt ve ashâb-ı kabz u basta cenâb-ı Kahhâr, kudret-i kahire ve ‘azamet-i bâhiresini izhâr ve o makuleleri hâb-ı gafletden bîdâr etmek içün ta‘yîn-i mâdde-i tahvîf ü inzâr etmişiken, hâzır olanların ekserîsi kabil-i itti‘âz olmayup, suver-i matlûbelerini zihinlerinde tasavvur ve cihet-i tahsîl-i hutâm-ı dünyâyı tevsî‘-i dâyire-i emel ile tefekkür eylediklerinden fazla: “Fülân mansıb kayacağ mı, fülân da‘vet olunmuş mu, ‘acabâ hâller neye müncerr olacak? Matlûb kalîl, tâlib kesir” deyerek, birbiriyle münâcât ve âdemlerine teftîş-i zevâyâ vü tâkat eyledikleri re‘ye'l-‘ayn meşhûd ve insân ne derecelerde memkûr-ı hırs u gaflet olduğu bu def‘a dahi2168 tecribet-güzâr-ı [Ü4 ] erbâb-ı şühûd oldu. Nazm: [Ü3 ]
En-nâsü fî gafletin ‘ammâ yürâdü bihim Ke‘ennehüm ganemün fî beyti cezzârin*
ı^/ gu/ jo Sı jBı = Dolunay net bir şekilde ortaya çıktığında, yıldızlarının küçüklerini kaydırmak geceye
’ -
kolay olur” beytinden mülhem olarak söylenmiştir; bk. Mihyâr ed-Deylemî, Dîvânü Mihyâr ed-Deylemî, Beyrut
1314, s. 58.
