Terceme
Müşârun ileyh Adanalı Vezîr ‘Ömer Paşa'nın sulbünden altmış iki târihinde' tevellüd ve giderek visâde-i sinn-i nümüvve tevessüd edüp, Kıbrıs'a nizâm ve o havâlîde ser-nümây-ı bagy u tuğyân olanları i‘dâm eden Hâss Ağası2169 Ahmed Paşa'ya pederi Kethudâ iken, Cidde'den Ahmed Paşa'ya Mısr-ı Kahire tevcihiyle ikrâm ve müşârun ileyh Kayim-makam kılınmışidi. Bir müddet murûrunda Mîrü'l-Hâcc ‘Osmân Paşa Mekke'ye geldikde, Kayim-makamlık'dan isti‘fâ ve Mısır'a gitmeği recâ edüp, kutr-ı Hicâz'dan tebâ‘üdünü tecvîz etmeyüp, Emâret-i Cidde ile behre-yâb kılınacağını işrâb ve Şâm'a geldikde, Cidde'nin müşârun ileyhe tevcîhini Devlet-i ‘aliyye'ye tahrîr u istısvâb edüp, inhâsı2170 muktezayât-ı vâkt ü hâle muvâfık olduğundan, Livâ‘-i Cidde ferecün ba‘de'ş-şidde sûretinde tarafına teveccüh etmiş idi. Sîret-i ber-güzîde ve siyâset-i pesendîdesi tıbâ‘-ı nâsa mülâyim ve bâ-husûs Şerîf-i Mekke'nin tahsîl-i rızâsına mülâzım olduğundan, ‘arz-ı2171 eşrâf ve sitâyiş-i etrâf ile Vezâret'e nâyil ve mahdûmu olan Kayim-makam-ı merhûmu Kethudây-ı müstakıll etmişidi. Bir zemân güzerân oldukda, Kapucu-başılık Rütbesi'yle tahsîl-i mukaddimât-ı emânî ve yedi seneye karîb müddet o erâzî-yi müteberrikede istikmâl-i nefs ile kabil-i feyz-ı Sübhanî olup, pederi Cidde'den ma‘zûl ve Şâm-ı şerîf'e vusûlünde ecel-i mev‘ûdu hulûl ve ribât-ı âhırete nüzûl ve müşârun ileyh dahi Ka‘betü'l-âmâl olan Âsitâne-i sa‘âdet'e rû-mâl ve Mekke-i mükerreme'de kesb-i mu‘ârefe [Ü3 ] eylediği ‘Arab-zâde Ahmed ‘Atâ‘ullah2172 Efendi'nin hânesine nüzûl ü ilmâm ve sâhib-i hâne dahi resm-i terhîb ü te‘hîli hakkında itmâm eylediğinden gayri, Hakîm-zâde ‘Ali Paşa merhûmun kerîmesini vesâtatıyla2173 [Ü4 ] tezvîc ve metâ‘-ı
zindegânîsi tervîc edüp, bu sebeble kesb-i iştihâr ve giderek taşra hıdmetlerine me‘mûr2174 etdirdüp, vardığı yerlerde ‘âkılâne hareket izhârıyla beyne'l-akrân nâmdâr olmuşidi. Müşârun ileyhin nâsıye-i hâlinde lem‘a-rîz-i şühûd olan envâr-ı rüşd ü kâr-güzârı, ‘aks-endâz-ı mir‘ât-ı tab‘-ı Tâc-dârî olup, Âsitâne hıdmetlerinde dahi istihdâm ve tecribe olunması irâde ve dîbâce-i nüsha-i ikbâli olan Baş-bâkî Kulluğu'yla gonce-i2175 bahtı küşâde kılınmışidi. îstikmâl-i müddet etmeden Dîvân-ı hümâyûn Çavuş-başılığı ile pâ-nihâde-i süllem-i imtiyâz ve bir seneden

◊ 1 Muharrem 1162 = 22 Aralık 1748 Salı. ziyâde o hıdmet-i hatîrada kâr-sâz-ı erbâb-ı hâcât u niyâz olmuşiken, rukabâ ve hussâd irtikâba dâyir ba‘zı mevâd, müşârun ileyhe ‘azv ü isnâd eylediklerine binâ’en, Sadr-ı vakt bulunan ‘İzzet Paşa ‘azline ‘amel ve âharını bedel edüp, bu cihetle mağdûr2176 ve ihtisâr-ı dâyire ve hazk-ı zevâyid ile idâre-i umûra mecbûr olup, tarîf ü telîdine nefâd ve dâd ü sitedine fesâd tetarruk eylediği hâlde, Mısır ordusu nezâretiyle Haleb Vâlîsi Vezîr İbrâhîm Paşa'ya Ser‘askerlik teşrîfâtını îsâle me‘mûr ve o havâlîde dahi inkılâbât-ı kevniyye ile mübtelây-ı mesârıf-ı kasımetü'z-zuhûr olup, Âsitâne'ye ‘avdet ve bu tarafda [Ü3 ] tanzîm olunan bir hıdmetle terfîhine ba‘zı ehl-i mürû‘et himmet etmişidi. O hılâlde Sâmî Ebûbekir Paşa'nın Kayim-makamlık mesnedinden tenzîli karâr-gîr olup, [mısra]‘2177:
ed-Dehrü ya‘dilü merraten ve yemîlü*
mefhûmu üzere müteveffây-ı müşârun ileyhe rûy-ı ikbâl nümûne-dâr ve bu sebeble2178 vâreste-i nekebât-ı rûzgâr olup, iki yüz on dört senesi Receb'inin onuncu günü ◊ Kayim-makam-ı Sadr-ı Âsaf-ihtişâm ve dâhil-i silkü'l-le‘âl-i vüzerây-ı ‘izâm olmuşidi. İki seneden ziyâde ahsen [Ü4 ] vechile idâre-i2179 umûr ve temşiyet-i hutûb-ı cumhûr eyleyüp, bâlâda beyân ü ifâde2180 olunduğu vech üzere kable't-tevcîhât vefât ve terk-i meşgale-i kâ‘inât2181 eyledi.
Müteveffây-ı müşârun ileyh ‘âkıl ve sâhib-i karîha ve müdîr-i2182 pergâr-ı efkâr-ı sahîha, hüsn-i hulk u seciyyeti zâhir ve ekâbir ü esâgır ile hüsn-i ülfet ü mu‘âşereti “Ke'ş-şemsifi'l-hevâcir”** bâhir olup, mutâyebât u müfâkehe semtine sâlik ve beşer vechile talâkat-ı lisâna mâlik, müdebbir ve umûrunda hâzim ve rızây-ı Mülûkâne'yi tahsîl ‘indinde min-elzemi'l-levâzım bir Vezîr-i sütûde-tedbîr idi.
Müşârun ileyhin cüz’îce rehâveti ve siyâsetde ‘adem-i şiddeti elsine-i nâsda dâyir ve bu dahi hazm ü ihtiyâta ri‘âyet etmesinden neş’et eylediği zâhirdir. Hakkında isnâd olunan buhl u imsâk dahi bî-ma‘nâ olup, halk, cemî‘ mâlını bezl ü tebzîr ve isrâf u taktîr etmamekle ta‘yîb u ta‘yîr olunmaz. Cûd u sehâ ve bezl ü i‘tâ her ne kadar [Ü3 ] sıfât-ı memdûheden ise dahi, beyne'l-ifrâti ve't-tefrît olmak lâzımdır. Mevcûdu infâk ile ashâb-ı servete ‘arz-ı ihtiyâc ve imlâk-ı fiyâlet ve za‘f-ı tedbîrden münba‘is bir kâr-ı mezmûm ve ‘umûm nâsın istihfâf u nefretine bâ‘is bir tavr-ı meş‘ûmdur. “Hıfzuke li-mâ fî yedeyke li-takzıye bihî hâcâtike evlâ ve hayrun min tesaddukıke bihî ve talebike li-mâ fî yedi gayrike”2183 Süfyân Sevrî2184 kelâmındandır. Şuhh u buhl ki, evvelkîsi bezli vâcib olan mâlı garâyiz-i süfliyye ve mahabbet-i huzûz-ı cüz‘iyye sebebi ile ihtizân u imsâkdan ‘ibâret ve sânîsi lisân-ı ehl-i şer‘ üzere men‘-i vâcibden ve tâyife-i ‘Arab beyninde nehr-i sâyilden kinâyetdir. Bu iki kısımdan dahi müteveffây-ı müşârun ileyh âzâde olup, ber-vech-i iktisâd tab‘ında emâre-i cûd dahi müşâhede olunmuşidi. Şöyle ki, esbâb-ı Vezâret'ini istikmâl [Ü4 ] ve hazînesine bir mikdâr nakd idhâlinden sonra, memdûh olan bezl ü in‘âm tarîkasına sülûk ve âhâd-ı nâsdan çok kimseyi “Bi'l-birri yüsta‘bedüi-hürr”2185 medlûlunca kendüye memlûk eylediğinden fazla, “el-Hediyyetü tuhricü zagayinü mine'l-kulûb” 4 eseri üzere ‘uzamây-ı devleti dahi ber-vech-i tahmîn üç yüz kîselik hediyye neşriyle mahcûb ve zâtını cümleye mahbûb etmişidi. İki sene kadar dâ‘iresini1 idâreden sonra ba‘de-edâyi'd-deyn nakd ü cins ber-vech-i tahmîn bin iki yüz kîse tedârükü kemâl-i tasarruf ve hüsn-i tedbîrine delâlet eyleyeceğinden başka, [Ü3 ] ‘adem-i isrâf u tebzîr ile iddihârını Beytülmâl-i Müslimîn'e terk dahi, bir nev‘ i‘ânet ve devlete hıdmet kabîlindendir.
Merhûmdan menkûldur ki: “Sadrıa‘zam hazretleri Âsitâne-i sa‘âdet'e geldikde, lâ-mahâle bizi mansıbımıza ve yâhûd ma‘a'l-mansıb bir mahalle me‘mûr2 eder. ‘Alâ-kile't-takdîreyn Âsitâne'den hareket muhtâc-ı nakd ü servet olup, hîn-i hareketimizde ve hareketimizden sonra sarfa medâr olmak2186 ve agyâra hâlimiz âşikâr olmamak içün umûrumuzda kemâl-i tasarruf ve libâs ü ihtişâmda ref‘-i tekellüf eyleyerek, bir mikdâr akça iddihâr etdik. Hîn-i hareketde ve yâhûd bir mahalle me‘mûriyyetde zemân murûr etmeden Devlet-i ‘aliyye'yi nakd talebiyle iz‘âc u tasdî‘, resm-i ‘ubûdiyyete münâfîdir” der imiş; tecâvezallâhu ‘an seyyi’âtihî .
