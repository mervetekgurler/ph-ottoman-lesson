Kâyim-makâm-şüden-i Ser-çavuşân-ı Dergâh-ı ‘âlî es-Seyyid Mustafa Bey
Mîr-i müşârun ileyh seferlerde istihdâm olunarak, cevher-i isti‘dâd u mâhiyyeti pesendîde-i hakâyık-şinâsân-ı rûzgâr ve câme-i gülgûn-tırâz-ı haysiyyeti, tamgâ-zede-i dest-gâh-ı ashâb-ı i‘tibâr olup, Âsitâne-i sa‘âdet'e vürûdlarında isti‘dâd-ı mâder-zâd ve kâbiliyyet-i Hudâ-dâd iktizâsıyla ba‘zı menâsıba tevellâ vü tasarruf eyleyerek, Tersâne-i ‘âmire'ye Emîn [Ü4 ] iki sene mikdârı o hıdmet-i cesîmede ser-zede-i zuhûr olan ikdâm u himmeti mûcib-i tahsîn ve bâ‘is-i teveccüh-i Şehriyâr-ı İskender-temkîn olup, hüsn-i cezâ vü mükâfât irâdesiyle Bâb-ı ‘âlî'ye takrîb ve bi'l-fi‘l Dîvân-ı hümâyûn Çavuş-başılığı [Ü3 ] ile tatyîb olunmuşidi. Françelü ile sefer mukarrer olduğuna binâ‘en, Devlet-i ‘aliyye ile râbıta-bend-i ittifâk olan İngiltere donanmasına müretteb ecnâs-ı zehâyiri sevâhil-i Bahr-i sefîd'den cem‘ ve def‘ içün mütemeyyizân-ı Devlet-i ‘aliyye'den sâhib-i rütbe ve i‘tibâr bir zât-ı ma‘lûmu'l-mişvârın ta‘yînini erbâb-ı elbâb istısvâb ve bu keyfiyyet ma‘rûz-ı Rikâb-ı kâm-yâb kılınmışidi. Müşârun ileyh hakkında kârger olan vüsûk ve i‘timâd-ı Şâhâne hasebiyle bilâ-ihtâr u tezkîr karîha-i sabîhadan me‘mûriyyetleri hatt-ı şerîfi tahrîr buyurulup, bilâ-menn ü tereddüd tesviye-i lâzime-i tarîka berçîde-dâmen-i tekayyüd olup, mahalline vardıkda, rızây-ı yümn-iktizây-ı Devlet-i ebed-müddet üzere hareket ve tâyife-i mezkûrenin her ne kadar ru‘ûnet u huşûnetleri ma‘rûf ise dahi, dest-yârî-yi hüsn-i tedbîr ü mu‘âşeret ile îfây-ı şart-ı imtizâc u ülfet ve cem‘ u tevzî‘-i zehâyir husûsunda cümlesini vâreste-i kayd-ı zarûret etmişidi. Bundan sonra Mısr-ı Kâhire'ye me‘mûr ve o taraflarda dahi hıdmeti meşkûr ve sa‘yi mebrûr olarak, Âsitâne-i sa‘âdet'e imâle-i veche-i ‘avd ü kufûl ve kemâ-kân umûr-ı Dîvâniyye ve mesâlih-i nâs ile meşgul olup, sevâbık-ı hıdemâtı bi-tefâsîlihâ mal‘um-ı hazret-i Tâc-dârî olduğundan, Vezâret'le behre-yâb ve aksây-ı merâtib-i beşeriyye ile vâlâ-cenâb kılınması, bir
müddetden berü zamîr-i gîtî-izâ‘et-i Cihân-dârî'de muzmerr [Ü4 ] ve bu idâre-i menâyih-ifâdenin icrâ vü tenfîzini mevkuf-ı vakt-i mukadder buyurmuşlar iken, bâlâda tafsîl olunan keyfiyyet [Ü3 ] vuku‘undan sonra taraf-ı müstelzimü'ş-şeref-i Mülûkâne'den da‘vet ve dûş-ı istihkakına ilbâs-ı hil‘at-i Vezâret kılınup, Sadr-ı ‘âlî-kadr'a Kayim-makam ve mâlik-i zimâm-ı kabz u ibrâm-ı Devlet-i ebed-kıyâm oldu. [Mısra]*2187:
Mustafa Bey oldu isti‘dâd ile Kayim-makam
(^uujçU &lt;li ^ij^^i jjJy ey ^y^j^)
mısra‘-ı bercestesi çekîde-i kalem-i Çâkerî'dir. Dâ‘ire-i2188 Âsafî'lerinde mevcûd hademeden
Halîl nâmında bir şahıs, na‘t-ı hazret-i Nebevî'de vârid, [mısra]*:
Mustafa mâ-câ‘e illâ rahmeten li'l-‘âlemîn*
(^U 3—j ^1 çb-b ^a k j.)
mısra‘ını ‘alâ-tarîkı'l-iktibâs târîh düşürdüğü, garâyib-i ittifâkıyyâtdan ve tefe‘‘ül bi'l-hayr olunacak keyfiyyâtdan olduğu zâhirdir.
