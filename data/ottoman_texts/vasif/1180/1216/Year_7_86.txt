Tevcîhât-ı [Ü3 ] vüzerây-ı ‘izâm
Şevvâlü'l-mükerremin üçüncü günü' vüzerây-ı ‘izâm hazerâtının tevcîhâtı dahi vukü‘ bulup, ekser menâsıb ibkâ olunup, fekat Anadolu Eyâleti, mutasarrıf-ı sâbıkı Kâyim-makâm ‘Abdullah Paşa mahlûlünden hâlâ Kâyim-makâm olan Îsmâ‘îl Paşa-zâde Vezîr es-Seyyid Mustafa Paşa hazretlerine ve Eyâlet-i Sivas, sâbıkâ Trabzon Vâlîsi Vezîr Hüseyin Paşa'ya ve Adana, Îsmâ‘îl Kal‘ası muhâfazası şartıyla sâbıkâ Hotin Muhâfızı Vezîr Yûsuf Paşa'ya ve Trabzon Eyâleti, sâbıkâ Sivas Vâlîsi Vezîr Mustafa Paşa'ya ve Îç-il Sancağı, ilhâkan Hotin Muhâfızı Vezîr Ahmed Paşa'ya tevcîh olundu.
