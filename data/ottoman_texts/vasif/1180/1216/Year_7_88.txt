‘Azl ü nasb-ı2203 Defterdâr-ı Şıkk-ı Evvel
Bir müddetden berü Ordu-yi hümâyûn'da Defterdâr olan Recâ‘î Efendi'nin öteden berü nihâl-i âmâli, gars-ı yemîn-i Sadr-ı Âsaf-temkîn olduğuna binâ‘en, devlete âdem yetişdirmek ve mûmâ ileyhin derece-i isti‘dâd u haysiyyetini yoklamak kasdıyla def‘aten Kalyonlar Kâtibi ve Ordu-yi hümayûn ile Mısır'a hareket ve teveccühlerinde Mektûbî Baş-halîfesi ve Seyyid Sâdık Efendi mahlûlünden Mektûbçu2 nasb olunduğu mahallerinde zikr olunmuşidi. Defterdâr-ı vakt bulunan Çelebi Reşîd Mustafa Efendi, ordunun keyfiyyetini ifâde ve sene-i âtiye tertîbâtını âmâde etmek sûretinde Âsitâne-i sa‘âdet'e3 pâ-nihâde olup, bu tarafda istihdâmına irâde-i ‘aliyye te‘alluk4 ve Sa‘dullah Efendi, Baş-defterdârlık ile akrânına tefevvuk edüp, bir müddetden sonra mûmâ ileyh Sadr-ı a‘zam Kethudâlığı'yla mübeccel ve5 Defterdârlık bu cihetle6 münhall olmuşidi7. Efendi-yi mûmâ ileyhden enseb [Ü3 ] Ordu-yi hümâyûn'da8 bir şahıs bulunmadığından9, bi'l-istîzân Defterdârlık câh-ı refî‘iyle fark-ı i‘tibârı müvâzî-yi evc-i Ferkadân kılınmışidi10, Mısır-ı Kahire'yi2204 a‘dâ henûz ihlâ etmeden 12
mukaddemâ tâ‘ife-i12 mesfûrenin ehâlîye tarh eyledikleri zulmüyle bekayâsının tahsîlinde ‘acelesi ve erbâb-ı vezâyifin müstehakk oldukları revâtibin i‘tâsında mümâtale ve ‘unf ile mu‘âmelesi ve istîlâdan henûz reh-yâb-ı selâmet olmuş ehâlîye13 rıfk u hilm iktizâ eder iken, mutâlebe-i rüsûm-ı Dîvâniyye ile14 izhâr-ı şiddet eylemesi, mizâc-ı hazret-i Sadâret-penâhî'ye [Ü4 ] muhâlif görülüp, ‘azlini ızmâr ve işbu Ramazân-ı şerîf evâsıtında^ mûmâ ileyhi ‘azl edüp, Âsitâne-i sa‘âdet'e tesyâr buyurmuşidi.
Baş-muhâsebe Kalemi küttâbından olup, Ordu-yi hümâyûn'da Kîsedâr ve bir aralık da Vekîl-i Defterdâr olan Hasan Efendi, ilcây-ı zarûret ile bi'l-fi‘l Defterdâr nasb ü ta‘yîn ve ehâlî-yi Mısır şiddet-i mutâlebât ve mu’âhazeden2205 tahlîs u te’mîn olunup, ma‘zûl-i mûmâ ileyh dahi o tarafdan fekk-i tınâb-ı ikamet ve bahran Âsitâne'ye gelüp, tanzîm-i esbâb-ı istirâhat eyledi*.
