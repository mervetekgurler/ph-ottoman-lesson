Vukü‘-ı musâlaha-i ‘âmme
Cemî‘ düvele zarar u gezendleri isâbet eden Fransızlar'ın kuvve-i istidrâciyyeleri karîn-i zevâl ve râbıta-i sevretleri mütekarib-i inhilâl olduğuna binâ’en, giderek bi'l-külliyye izmihlâl sûretini kesb etmeden, devletlerin cümlesiyle musâlahaya rağbet izhâr ve İskenderiyye fethinden evvel esâs vaz‘ıyla mükâlemeye ibtidâr etmişler idi. Mısır gayilesi fazl-ı Hakk ile ber-taraf olup, Devleteyn-i müttefikaynın berü taraflarda [Ü4 ] maslahatı kalmamağla, sene-i âtiyede memleketlerine tecâvüz edecekleri ihtimâlâtı, mesfûrları endâhte-i hâviye-i ıztırâb ve fursat elde iken musâlaha-i ‘âmmeye [Ü3 ] mübâşereti müttefikleriyle istısvâb etmeleriyle, musâlaha-i mezkûre bu hılâlde hıtâm-pezîr ve miyânelerinde tekarrur eden mevâdd bi-‘aynihâ bu mahalle sebt2206 ü tastîr olundu.
Fransa cumhûru ve İspanya ve Hind Kıralı ve Batavya ya‘nî, Felemenk cumhûruyla Büyük Bretanya ve [İ]rlandya2207 Devleteyn-i Mültehikaynı Kıralı beyninde ‘akd olunan musâlaha ‘ahid-nâmesi tercemesidir:
Fransa milleti tarafından Baş konsolosları ve Büyük Bretanya ve İrlandya Devleteyn-i Mültehikaynı Kıralı mesâ’ib-i seferiyyenin def‘ine ez-dil ü cân hâhiş-ker olduklarına binâ’en, bundan akdem bin sekiz yüz bir sene-i ‘Îseviyye'si Eylül'ünün on dokuzuncu günü' Londra Şehri'nde esâs-ı musâlahayı tarh u temhîd edüp, musâlaha-i kat‘iyye ‘ahid-nâmesinin tarafeyn müttefiklerinin re’y2208 ü rızâları munzamm olarak ve tekmîli zımnında ‘Amyen [dö^ = Amiens] Şehri'nde cânibeynden murahhaslar ta‘yîni esâs-ı mezkûrun on beşinci mâddesinde münderic ü mastûr olmağla, Fransa Baş-konsolosu tarafından Devlet Müsteşârı olan Jojeb Bonaparta* ve Büyük Bretanya ve İrlandya Devleteyn-i Mültehikaynı Kıralı cânibinden Müsteşâr-ı Hâssı ve Cenerali olup, Zareteber** ta‘bîr olunur tarîk-ı mu‘teberde Kavalyerlik sâhibi olan Marki de Kornvallis*** ve İspanya ve Hind Kıralı tarafından Müsteşâr-ı Devlet ve Ücüncü Karlos tarîkının Hâcc-ı Kebîr Kavelyerliği sâhibi olup, İspanya Devleti'nin Fransa cumhûruna Fevka'l-‘âde Büyük Elçisi olan Zozek-Nikola Zazara*4 ve Batavya cumhûru cânibinden kezâlik2209 Fransa cumhûruna Fevka'l-‘âde Büyük Elçi [Ü4 ] olan Roced-zan Şimliyeninik*5 ta‘yîn olunup, zeyl-i senede mastûr ruhsat-nâmelerin ba‘de'l-ibrâz mevâdd-ı âtiyetü'z-zikri ‘akd eyleydiler ki,
Evvelki mâdde: Fransa Cumhûru [Ü3 ] ve İspanya2210 Kıralı ve ahlâf ve a‘kabı ve Batavya cumhûru ile İngiltere Kıralı ve ahlâf u a‘kabı beyninde fîmâ-ba‘d sulh-ı müv[â]lât ve hüsn-i mu‘âşeret cârî olup, miyânelerinde ve mülk ü devletleri beyninde kemâliyle usûl-i mahabbet mer‘î kılınarak, vechen mine'l-vücûh ve sebeben mine'l-esbâb berr ü bahrda yek-dîgere icrây-ı ta‘arruz u husûmet olunmamak husûsunda gâyetü'l-gâye dikkat ve teyemmünen tecdîd olunan râbıta-i ittihâda mûcib-i halel olacak hâlâtı tecvîzden mücânebet birle, düvel-i müşârun ileyhimin2211 birisine îsâl-ı zarar ederi olur ise, bu makaleye bizzât ve yâhûd bi'l-vâsıta himâyet ü i‘ânetden ittika edeler.
İkinci mâdde: Esnây-ı seferde bu âna gelince tarafeynden berren ve bahran ahz olunmuş olan üserâ ve yâhûd emânet sûretiyle alınmış ve verilmiş kimseler, işbu ‘ahid-nâmenin tasdîk-nâmeleri mübâdelesinden nihâyetü'n-nihâye altı hafta zarfında eyyâm-ı esrde edindikleri deynleri edâ olunmak şartıyla bilâ-semen redd olunalar. Kaldı ki, düvel-i müşârun
*
Metinde Jojeb Bonaparta (^j1/^ ^JJJ ) imlâsı ile kaydedilen bu kışı Napolyon Bonapartın büyük kardeşi olan Joseph-Napoleon Bonaparte'dır (1768-1844); bk. Victome Paul Fleuroit de Langle, “Bonaparte”, Encylopadia Britannica, Newyork 1972, III, 898-899.
Metinde Zareteber (»j'j) imlası ile kaydedilen bu ibâre, İngiltere'de 1348‘de Kral III Edward tarafından ihdas edilen Birleşik Krallık'ın en yüksek şovalyelik ünvanı olan Ordre of the Garter'i (Fransızca Jarretiere) ifade etmektedir; bk. Richard E. Webb, “Garter, Order of the”, Encyclopedia Americana, Newyork 1968, XII, 300. ***
Metinde Marki de Kornvallis ( ^J'jjjj3 °- ^j^) imlası ile kaydedilen Marquess Charles Cornwallis (17381805) için bk. Paul C. Bowers, “Cornwallis, Charles”, Encyclopedia Americana, Newyork 1968, IV, 817-818.

*4 Metinde Zozek-Nikola Zazara ( UCU 7y^ ^jjj) imlası ile kaydedilen bu elçinin tam adı Joseph-Nicolas d’Azzara'dır; bk. Clercq, Recueil Traites De La France, I, 484.
ileyhimin her biri kendü üserâsının müddet-i esrlerinde ta‘yînât ve me‘âşlarına mahsûsen sarf olunmuş olan akçayı edâ edecek olmağla, mesârıf-ı merküme lede'l-hisâb her birinin hissesine ne mikdâr akçanın reddi iktizâ eder ise, sebt-i defter olunmak içün bi'l-muhâbere ta‘yîn ü tahsîs olunacak vakt-i mev‘ûd ve mahall-i ma‘hûdda başka başka me’mûrlar irsâl olunup, me’mûrîn-i mûmâ ileyhim dahi yalnız devletlerine [Ü4 ] tâbi‘ üserânın masrafını tanzîm etmeyüp, esnây-ı seferde [Ü3 ] ecnebîden olarak istihdâm etdikleri ve ücret ile
kullandıkları askerden giriftâr-ı kayd-ı isâr olanların masrafını dahi kezâlik hisâb edeler.
Ücüncü mâdde: Mukaddemâ Fransa cumhûru ve müttefiki olan İspanya2212 Devleti ve Batavya cumhûrunun iskân olunmuş erâzîleri ve memâlik-i sâ‘irelerinden olup, esnây-ı seferde İngilterelü tarafından zabt u teshîr olunmuş olan memâlikin Trinita Cezîresi ve Seylan2213 Adası'nda Felemenklü'nün mutasarrıf oldukları erâzîden mâ‘adâsı İngiltere Devleti tarafından Fransa cumhûruna ve müttefiki olan İspanya Devleti ve Batavya cumhûruna redd oluna.
Dördüncü mâdde: Trinita Cezîresi'ni İspanya Devleti, İngiltere'ye terk ü ferâgat2214 birle fîmâ-ba‘d hükûmet ve mülkiyyet-i mutlaka ile İngilterelü'nün yed-i tasarrufunda kalmasına mütekeffil ola.
Beşinci mâdde: Seylan2215 Adası üzerinde kable's-sefer Felemenk cumhûru ve Felemenk'in Hind ticâretine mahsûs tüccârı mutasarrıf oldukları erâzîyi bu def‘a Batavya cumhûru, İngiltere'ye terk ü ferâgat2216 ve fîmâ-ba‘d hükûmet ve mülkiyyet-i mutlaka ile İngiltere'nin yed-i tasarrufunda kalmasına mütekeffil ola.
Altıncı mâdde: Hind'de vâki‘ Ümmîd Burnu kable's-sefer olduğu gibi yine Batavya cumhûruna hükûmet-i mutlaka üzere kemâ-kân ibka kılına. Ve düvel-i mu‘âhidînin her nev‘ sefîneleri asıl Felemenklü sefâyinine tahmîl olunan virgülerden ziyâde bir nesne vermamek şartıyla Ümmîd Burnu Lîmânı'na tevakkuf u ârâm ve lâzım gelan zahîrelerin mübâya‘aya kemâ-fi's-sâbık me‘zûn2217 olalar.
Yedinci mâdde: Haşmetlü [Ü3 ] Portekiz2218 Kıralı'nın yed-i tasarrufunda olan erâzî vü emlâkin nemâmiyyeti [Ü4 ] kemâ-fi's-sâbık ibka oluna. Lâkin Fransa ile Bortekiz tasarrufunda olan Giyana Eyâleti'nin şimâl burnunun üst tarafında Tuva [m^ = Neuve] ve Yenitence [a&gt;'hj'h = Penitence] cezîreleri kurbünde ‘arz-ı şimâlinin takrîben bir ve bir sülüs derecesinde vâki‘ mahalde Bahr-i Muhît'a munsabb olan Aravari Nehri mezkûru'l-ism Şimâl Burnu Nehri, mezkûru'l-ism Şimâl Burnu Boğazı'nın semt-i eb‘adından bed‘ ile menba‘ına varınca ve andan hatt-ı müstakim ile doğru Ribo-Branko [jâjl&gt; mj = Rio Branco] Nehri'ne müntehî olunca, tarafeynden hadd-ı fâsıl i‘tibâr olunarak nehr-i mezkûr boğazından menba‘ına kadar sâhil-i şimâlîsi2219 ve hatt-ı merküm üzere tefrîk olunan erâzî-i şimâliyyenin cümlesi fîmâ-ba‘d hükûmet-i kâmile üzere Fransa cumhûruna ve kezâlik nehr-i mezkûrun boğazından berü sâhil-i cenûbisiyle bi'l-cümle erâzî-i cenûbiyyesi Bortekiz2220 Kıralı'na temlîk oluna. Ve nehr-i mezkûr içinde2221 âmed-şüd-i sefâyin mâddesi milleteyne müşterek ola. Ve İspanya ile Bortekiz beyninde Avrupa'da vâki‘ hudûdları tasdîkıyçün verilan nizâm bundan böyle dahi, Badazoc ‘Ahid-nâmesi şurûtu üzere icrâ oluna.
Sekizinci mâdde: Devlet-i ‘aliyye'nin temâmiyyet-i erâzî ve emlâk ve istihkâkâtı kable's-sefer ne vechile ise yine ol vechile bâki ola.
Dokuzuncu mâdde: Cezâyir-i Seb‘a cumhûru kabûl oluna.
Onuncu mâdde: Malta ve Goco ve Komino cezîreleri, Malta Kavelyeri tarafından kable's-sefer ne gûn şurût üzere zabt u tasarruf olunugelmiş ise, fîmâ-ba‘d [Ü3 ] dahi kavelyerân-ı mersûmun tarafından zabt olunmak üzere redd oluna. Ancak bu def‘a mevâdd-ı âtiyyetü'l-beyân dahi bu vechile şart kılınur ki,
Evvelen: Kavalyer [Ü4 ] gürûhundan olup, işbu musâlaha-i kat‘iyye ‘ahid-nâmesinin tasdîk-nâmeleri2222 mübâdelesinden sonra tâ‘ifeleri müstekarr olacak kimseler2223 Malta'ya ‘avdet etmek üzere med‘uvv olmağla, cezîrelerine lede'l-vürûd bundan evvelce esâsı tasdîk-nâmeleri mübâdelesinden berü Gran-ma‘istro intihâbı mâddesine nizâm verilmiş olduğu hâlde, ‘umûmen ‘akd-i cem‘iyyet birle beyinlerinde Maltaviyyü'l-asl olup, el-yevm tavâyif ‘idâdına dâhil olanlardan birisini Gra‘in-mastrolığ'a intihâb edeler. Şöyle ki, ancak târîh-i mezkûrdan sonra vâki‘ olan intihâb mu‘teber tutulup, andan mukaddem intihâb olunmuş var ise ‘amel ü i‘tibâr olunmaya.
Sâniyen: Malta Cezîresi ve tarîkini Fransa ve Ingiltere hakkına serbestiyyet-i kâmile hükmüne idhâl etdirmek, Fransa cumhüru ve Ingiltere Devleti'nin matlûbu olmağla, fîmâ-ba‘d ol tarafda ne Fransa ve ne Ingilterelü'den ‘ibâret tâ’ife olmak ve milleteyn-i mezbûreynden bir kimesne Malta Kavalyerliği tarîkına kabûl olunmamak şart kılındı.
Sâlisen: Tâ‘ife-i milliyye olmak mesârı[fâ]t-ı lâzimesi ve vâridât-ı2224 erâzî ve ‘â‘idât-ı ticâret ile idâre olunmak üzere müceddeden bir tâ‘ife tanzîm oluna. Ve zikr olunan tâ‘ifeye2225 iktizâ eden menâsıb ve me‘âşlar ve bir ‘aded müsâfir-hâne tahsîs oluna. Ve işbu tâyifenin Kavelyerlik'ine müstehakk olmak içün isbât-ı asâlet lâzım gelmeyüp, [Ü3 ] bu makule kavelyerler tavâyif-i sâ‘ire kavelyerlerinin müstehakk oldukları menâsıb ve imtiyâzâta müstehakk olalar. Ve Malta'nın ashâb-ı hükûmete tâbi‘ meşr[û]‘î ve ‘örfî ve beledî ve sâ‘ir menâsıbının lâ-ekall nısfı mikdârı Malta [Ü4 ] ve Goco ve Komino adaları ehâlîsine tahsîs oluna.
Râbi‘an: Malta'da mevcûd Ingiltere askeri, cezîre-i merkumeyi cemî‘ tevâbi‘2226 u levâhıkıyla işbu ‘ahid-nâmenin tasdîk-nâmeleri mübâdelesinden üc ay temâmında ve mümkin ise dahi evvelce tahliye birle, Malta Gran-ma‘istrosu4 ve yâhûd kanün-i tarîk muktezâsınca ruhsat-ı kâmile ile kabz u tesellüme2227 me‘mûr2228 olacak kimesnelere zîrde zikr olunacak vech üzere haşmetlü Sicilyateyn Kıralı tarafından gelecek asker, hazar olduğu hâlde teslîm oluna.
Hâmisen: Müstahfızînin2229 lâ-ekall nısfı mikdârı dâ‘imâ2230 Maltaviyyü'l-asl neferâtdan ‘ibâret olup, nısf-ı âhariyçün Malta kavelyerleri ol tarafda tâ‘ife sâhibi olan milletler diyârından neferât tahrîrine me‘zûn olalar. Ve zikr olunan Maltalu2231 askerinin zâbitânı dahi Maltalu ola. Ve askerin Baş-sergerdelik'i ve zâbitânın ta‘yîni ancak2232 Gran-ma‘istrosu mahsûs olup, lâkin Gran-ma‘istro-yı mûmâ ileyh işbu me‘mûriyyetden2233 büsbütün ve yâhûd muvakkaten istîfâ etmek murâd eder ise, beher hâl Kavelyerlik tarîkının Konsolosu re‘yi munzamm olarak, kavelyerlerin birisine kasr-ı yed eyleye.
Sâdisen: Malta ve Goco2234 ve Komino cezîrelerinin serbestiyyeti2235 ve işbu ‘ahid-nâme mûcebince [Ü3 ]verilan nizâmın vikayesi, Fransa ve İngiltere ve Avusturya ve İspanya ve Rûsiyye ve Prusya devletlerinin taht-ı zamân u himâyetine dâhil ola.
Sâbi‘an: Malta Cezîresi'yle tevâbi‘ u levâhıkı ve Kavelyerlik tarîkının bî-taraflığı2236 i‘lân oluna.
Sâminen: Malta lîmânlarına cemî‘ milletlerin sefâyin iktizâ eden rusûmu ‘ale't-tesâvî ve i‘tidâl üzere [Ü4 ] edâ etmek şartıyla âmed-şüde me’zûn olup, rusûm-ı merkume hâsılâtı, ücüncü bahisde mezkûr Maltalu'dan ‘ibâret tâ‘ifenin mesârıfına ve askerî ve sâ‘ir beylik ebniyesine ve cemî‘ milel bayrağına ta‘mîmi tecvîz2237 olunacak bir ‘aded Lazareto-hâne'ye tahsîs oluna.
Tâsi‘an: Garb Ocakları'yla Malta kavelyerleri ve Malta'da tâ‘ife sâhibi ve yâhûd terkîb-i tavâyife medhali olan düvel beyninde carî olan usûl-i husûmet, fîmâ-ba‘d ber-taraf olmak içün iktizâ eden nizâmın düvel-i mu‘âhedeteyn tarafından caresi bulununcaya kadar ânifü'z-zikr iki mâdde ocakhâ‘-i mezbûre hakkına cârî olmaya.
‘Âşirân: Kavelyerlik tarîkının mülken ve mezheben usûl-i idâresi kavelyerlerin cezîre-i merkumeden hîn-i müfârakatlarında ne vechile2238 olagelmiş ise, işbu ‘ahid-nâmede münderic mevâdd mûcebince ilga olunan mahalleri müstesnâ olmak şartıyla kemâ-fi's-sâbık icrâ oluna.
Hâdî ‘âşiran: Bâlâda mezkûr ücüncü ve beşinci ve yedinci ve sekizinci ve onuncu mâddeler mûcebince lâzım gelan nizâmât ile'l-ebed düstûru'l-‘amel tutulacak kavânîn tarîkından olmak [Ü3 ] üzere ber-muktezây-ı rusûm-ı mer‘iyye kanûna rabt olunalar. Ve Gran-ma‘istro2239 ve yâhûd teslîm-i cezîre vaktinde kendüsi bulunmaz ise, tarafından vekâlet edecek kimesne ve ahlâf u a‘kabı kavânîn-i mezbûreyi vikaye edeceklerini yemîn ü kasem ile te‘ahhüd eyleye.
İsnâ ‘âşiran: Cezâyir-i2240 merkumede kâ‘in kıla‘-ı ‘adîde muhâfazası zımnında haşmetlü Sicilyateyn Kıralı asıl re‘âyâsından olarak iki bin nefer i‘tâya da‘vet oluna. Ve asker-i mezbûr cezâyir-i merkumenin kavelyerlere [Ü4 ] teslîmi gününden i‘tibâr ile bir sene makam-ı muhâfazada kıyâm edecek olup, lâkin mühlet-i merkume inkızâsında bâlâda mezkûr beşinci mâddede tahsîs olunan sûret üzere Malta ve tevâbi‘i mahallerin muhâfazası içün zâmin olan devletlerin vâfî2241 ‘add edecekleri mikdâr-ı asker kavelyerler tarafından henûz tanzîm olunmuş değil ise, düvel-i müşârun ileyhimin münâsib görecekleri kadar vâfî dîger bir takım asker birine vaz‘ olunmadıkca, mârru'z-zikr Sicilyateyn askeri ol tarafda müdâvemet eyleye2242.
Sâlis-i ‘âşiran2243: Salifü'l-beyân altıncı mâddede mezkûr Fransa ve Ingiltere ve Avusturya ve Ispanya ve Rûsiyye ve Prusya devletleri şurût-ı mezkûreye iltihâka2244 da‘vet oluna.
On birinci mâdde: Anaboli ve Rim-papa memâliki, Fransa askerinden tahliye oluna. Ve kezâlik Porto-ferrabo [ j2242'^ jj^ = Porto-Ferrajo] Lîmânı ve ‘ale'l-ıtlâk iç2245 deniz ve Bahr-i Körfez'de Ingilterelü'nün zabt etdikleri lîmân ve cezîreler tahliye oluna.
On ikinci mâdde: Işbu musâlaha-i kat‘iyye ‘ahid-nâmesinde meşrût terk ü redd ve tahliye [Ü3 ] mâddeleriyçün tasdîk-nâmeler mübâdelesinden i‘tibâr ile Avrupa'da2246 bir ay ve Amerika'nın2247 berr ü bahrında üç ay ve Asya'nın berr u bahrında altı ay ta‘yîn olunup, lâkin yine ‘ahid-nâme-i mezkûrda tasrîh olunan hâlete mebnî, ilkâsı2248 lâzım gelecek mevâdd müstesnâ ola.
On ücüncü mâdde: Işbu musâlaha-i kat‘iyye ‘ahid-nâmesi mûcebince reddi lâzım gelecek mahallerin istihkâmâtı, imzây-ı esâs vaktinde bulundukları hey‘et üzere terk olunacak olmağla, esnây-ı istîlâda ihdâs olunmuş olan ebniye kemâ-kân ibkâ kılına. Ve kezâlik terk ü ferâgat2249 olunacak mahallerin [Ü4 ] sükkân u ehâlîsi her ne tarîk ve milletden olur ise olsun, kable's-sefer ve yâhûd esnây-ı seferde temellük etdikleri emlâk ü emvâllerine nizâm vermek içün tasdîk-nâmeler mübâdelesinden i‘tibâr ile üc sene ta‘yîn-i mühlet olunup, mühlet-i mezkûrede âyînlerini serbestiyyet üzere icrâ ve emlâk ü emvâllerin di[le]dikleri vech üzere tasarruf edeler. Ve bu ruhsat redd oluna. Memâlikde gerek ehâlî ve gerek sâyirden Ingilterelü tarafından zabt olunduğu esnâda her ne gûne mülk edinmiş kesân, hakkına masrûf ola. Ve terk ü redd olunacak memleketlerin ehâlîsi bir gûne tavr u harekete mebnî ve umûr-ı mülkiyyeye dâyir i‘tikadları ve yâhûd düvel-i mu‘âhidînin birisine meyl ve eyne-mâ2250 kesb etmiş olduklarına mübtenî ve'l-hâsıl efrâd-ı nâsı deynleri ve yâhûd işbu ‘ahid-nâme târîhinde sonrasında rabt olunmuş mukavelelerinden mâ‘adâ bir dürlü ‘özr ü behâne ile mâl ve nefislerine [Ü3 ] îrâs-ı zarar u keder olunmaya.
On dördüncü mâdde: Düvel-i mu‘âhidînin ve yâhûd re‘â[yâ]larının tevkif olunmuş olan emvâl ve vâridât ve zimemleri her ne cins olur ise olsun, işbu ‘ahid-nâmenin imzâsı ‘akibinde hâlet-i tevakkufdan âzâde ola. Düvel-i mezkûreye tâbi‘ milletler ve efrâd-ı nâs beyninde düyûn ve emvâl ve eşyâ ve hukûk-ı sâyireye müte‘allık mevâdd-ı münâza‘un fîhânın fasl u hasmı, kavâ‘id-i mer‘iyye-i milel ve makbûl u mu‘teber tutulan rusûm üzere vakt-i sulha mürâca‘ata mütevakkıf olduğu hâlde, mâddeye göre lâzım gelan hükkâma havâle birle ‘acâleten ve müsâra‘aten ihkak-ı hakk etdirile.
On beşinci mâdde: Arz-ı cedîd sevâhilinde ve tevâbi‘inden2251 ma‘dûd adalarda San-Loran [ jljj û- = Saint-Lorent] Körfezi'nde2252 sayd-ı mâhî mâddesi kable [Ü4 ] 's-sefer cârî olan nizâm üzere i‘âde etdirile. Ve Arz-ı cedîd'e mahsûs Fransalu sayyâdları ve “San-piyer” [j“f jl = Saint-Pierre] ve “Migelon” [jj2250^ = Miquelon] nâm adaların ehâlîsi işbu ‘ahid-nâmenin tasdîk-nâmeleri mübâdelesinden i‘tibâr ile evvelki senede muhtâc oldukları hatabı Fortuna2253 ve Dosinvar [ jl jjJ = Desespoir] lîmânlarında kat‘ etmeğe me’zûn olalar2254.
On altıncı mâdde: İmzây-ı esâsdan sonra zabtı melhûz olan akdarmalar cây-ı şikâyet2255 ü mübâhase kalmamak içün düvel-i mu‘âhidîn beyninde mukavele olunduğu sened-i esâsın tasdîk-nâmeleri mübâdelesinden on iki gün sonra “Mates” ta‘bîr olunur İngiltere Cezîresi'yle Fransa sâhili beyninde vâki‘ boğazda ve bihâr-ı şimâliyyede ahz olunmuş olan sefâyin ve eşyâ tarafeynden [Ü3 ] redd oluna. Manş ile bihâr-ı şimâliyyeden Mesarya [^j-^ = Canaria] Cezîreleri'ne varınca vâki‘ olan sâ‘ir bihârda gerek Bahr-i Muhît'de ve gerek iç denizde2256 mühlet-i merkume bir ay ve yine cezâyir-i mezbûreden mıntıka-i mu‘addeleye kadar iki ay ve aktâr-ı sâ‘ire-i cihânda beş ay olmak üzere tahsîs olunup, işbu mâddede musarrah vakt ü mahalle dâ‘ir bir dürlü istisnâ câ‘iz olmaya.
On yedinci mâdde: Düvel-i mu‘âhidînin biribirlerine ikamet etdirilecek büyük elçileri ve sâ’ir2257 süferâ ve me’mûrları2258 kable's-sefer mütemetti‘ olageldikleri rüteb ve imtiyâzât ve mu‘fiyât ile bundan böyle dahi mütemetti‘ olalar2259.
On sekizinci mâdde: Mukaddemâ Felemenk ve el-yevm Batavya2260 ismiyle tesmiye olunan cumhûrda ikamet eden Nasav [jl-ü = Nassau] Hânedânı gerek emvâl-i mahsûsasına isâbet-i hasâret takrîbi ve gerek ol tarafda tebeddül-i nizâm hasebiyle dûçâr-ı ziyân olmakdan nâşî, bedel-i mâ-fât olacak bir münâsib şey’ ile [Ü4 ] tazmîn-i zarar etdirile.
On dokuzuncu mâdde: îşbu musâlaha-i kat‘iyye ‘ahid-nâmesi İngiltere Devleti'nin müttefiki olan Devlet-i ‘aliyye hakkına dahi müşterek idüği i‘lân olunup, Devlet-i ‘aliyye dahi mümkin olacak vakt-i kalîle icinde iltihâkı müş‘ir mesned i‘tâsına med‘uvvdur.
Yirminci mâdde: Katil ve kalb-zen ve sâhte müflis olmak üzere müttehem olup, düvel-i mu‘ahidînin birisinden ru’yet-i2261 da‘vâları iddi‘â olunan kimesneler, düvel-i müşârun ileyhim ve yâhûd elçileri ve bu bâbda resmen me’mûrları tarafından matlûb olundukca, teslîm olunmalarına [Ü3 ] düvel-i müşârun ileyhim biribirlerine müte‘ahhid ola. Lâkin bu makule ashâb-ı cerâyim hârice ihrâc olundukları beldenin kanûn u ka‘idesince de habs ve huzûr-ı hâkime ihzârları2262 îcâb olunacak derecelerde kabâhati sâbit ü mütehakkak olmadıkca, şart-ı mezkûr icrâ olunmaya. Bu makulelerin ele getürilüp, hâkime ihzârları2263 içün vâki‘ olacak mesârıf, müdde‘î olanların üzerlerine2264 tahmîl oluna. Bu mâdde işbu ‘ahid-nâmenin in‘ikadından mukaddem katl-i nüfûs ve darb-ı sikke-i magşuş ve müvâza‘aten ‘arz-ı iflâs etmiş kimesneler hakkında cârî olmaya.
Yirmi birinci mâdde: îşbu ‘ahid-nâmede mastûr cemî‘ mâddelerin sıdk u veka ve hulûs u safvet üzere vikayesi emrinde düvel-i mu‘âhidîn müte‘ahhid olup, re‘âyâları tarafından bizzât ve bi'l-vâsıta hılâfına bir dürlü vaz‘ u hareket vuku‘unu tecvîz2265 etmeyeler. Ve buna mebnî mevâdd-ı merkumenin vikayesine düvel-i müşârun ileyhim ‘ale'l-ıtlâk birbirlerine zâmin ü kefîllerdir.
Yirmi ikinci mâdde: İşbu ‘ahid-nâme düvel-i mu‘âhidîn tarafından otuz gün zarfında ve mümkin ise dahi [Ü4 ] evvelce tasdîk olunup, resm-i mer‘î üzere iktizâ eden tasdîk-nâmeler Paris'de mübâdele oluna. Düvel-i müşârun ileyhim tarafından verilan ruhsat-ı kâmilemiz mûcebince işbu kat‘î ‘ahid-nâmeyi te‘kîden li'l-hâl kendü yedimizle2266 imzâ vü temhîr eyledik. Bin sekiz yüz bir sene-i ‘Îseviyyesi'nin Mart'ı on ücünde' ‘Amyen Şehri'nde tahrîr olundu.
Bonaparta Kornvallis ‘Accara Şimmelpennik
