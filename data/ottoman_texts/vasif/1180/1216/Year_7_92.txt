Terceme
Müşârun ileyh Kapudan Süleymân Paşa'nın sulbünden bin yüz otuz senesi Zilhicce'sinin beşinci gicesi'' pâ-nihâde-i dâyire-i vücûd ve pertev-pâş-ı ‘âlem-i şühûd olup, tera‘ru‘-ı eyyâm-ı civânî ve fâtiha-i eyyâm-ı zindegânîsinde meslek-i peder-i vâlâ-güheri ihtiyâr ve ümerây-ı deryâya iltihâk ile kesb-i i‘tibâr etmişidi. Bir zemân murûrunda Tersâne Kethudâlığı'yla benâm ve ba‘dehû Deryâ Kapudanlığı inzımâmıyla dâhil-i katâr-ı Mîr-i mîrân-ı kirâm olup, tavr u hareketinden mehâyil-i rüşd ü reviyyet istidlâl ve Vezâret'e ehliyyeti nezd-i ferd-i Hâkan-ı zemânede zâhir-i hâl olduğundan, altmış altı senesi Cumâdelâhıre'sinin2271 [Ü3 ] yirmi ikinci Hamîs günü''' Rütbe-i vâlâ-yı Vezâret'le dâğzen-i kulûb-ı2272 emsâl olup, ba‘de'l-‘azl ba‘zı eyâlât ve elviyeye Vâlî ve seksan iki'4 seferinde Kayim-makamlık ile kadri ‘âlî olmuşidi. Beş-altı sene kadar Kayim-makamlık mesnedinde pâ-ber-cây-ı merkez-i istikrâr ve ‘âdet-i asliyyesi üzere vuku‘ [Ü4 ] bulan şu‘ûnât-ı Devlet-i ebed-istimrâr'ı vaktinin müteneffisleri olan Râyif İsmâ‘îl Paşa ve Yenişehirli ‘Osmân Paşa'ya gördürüp, kendüsi uzakdan merhabâ ve tasdîk-ı ahkâm-ı erbâb-ı ârâ eyler idi. Sultân ‘Abdülhamîd Hân hazretleri cülûsunda necm-ikbâli nühüfte-i gaym-ı küdûret ve tekrâr
Kapudan ve ba‘dehû ‘azl ve müsâdere-i hafiyye ile rencîde-i dest-i mazarrat olup, bundan sonra dahi eyâletlerde geşt ü güzâr ve Vidin Muhâfızı iken hatb-ı cesîm-i Ser‘askerî'den istinkâf ile tekâ‘üdlük ihtiyâr eylediği bed-hâhlarına ser-rişte-i ızrâr olup, kâffe-i emvâli Vidin'de muhterik olmuş iken, bu def‘a dahi ba‘zı müsâderât ile üftâde-i çâh-ı mehâfat olmuşidi. Cülûs-ı meymenet-me‘nûs-i hazret-i Şehriyârî'de hûrşîd-i ikbâli dirahşân ve Kandiye Vâlîsi iken iki yüz altı Ramazân'ında^ mühr-i hümâyûn ile fâyiku'l-akrân oldu. İki seneden ziyâde Sadr-ı devletde kâr-fermây-ı enâm ve akviyâ ve ‘uzamây-ı devlete müdârâ ile râhat-yâb-ı ‘izz ü ihtişâm olup, muktezây-ı şeyhûhet ile icrây-ı lâzime-i Sadâret'de ‘aczi hüveydâ ve ba‘zı umûr-ı lâzımü'l-i‘tinâda rehâvet ve kusûr-ı zarûrîsi rû-nümâ olmağla ‘azl ve hakkında tesvîg-i merhamet [Ü3 ] kılınup, bilâ-müsâdere Ortaköy kurbünde vâki‘ sâhil-hânesinde ikâmet2273 ü îvâ olundu.
O zemândan bu âna gelince du‘ây-ı devâm-ı ‘ömr-i Pâdişâhî'ye müştagıl ve târîh-i mezkûrda civâr-ı rahmet-i Hakk'a müntakıl oldu. ‘Ömr-i girân-mâyeden seksan altı seneyi mütenâhiz ve eyyâm-ı hayâtının ekserîsinde şâdî vü sürûr ve refâh u huzûr bâriz idi. Müşârun ileyh ‘âkıl ve pâyân-bîn ve surûf-ı rûzgârdan ‘adem-i mübâlât ile kaviyyü'l-kalb ve metîn olup, letâyife [Ü4 ] mâyil ve idâre-i kelâm ve fıkarât-ı bedî‘ü'l-insicâmda Sehbân-ı Vâ‘il'e* mümâsil, me‘ârif-i cüz‘iyyeden2274 hisse-mend ve bimâ-kasem kâni‘ u hursend, munsif ü mu‘tedil bir Vezîr-i deryâ-dil idi.
