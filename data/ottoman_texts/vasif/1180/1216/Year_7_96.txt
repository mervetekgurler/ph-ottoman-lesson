‘Azl ü ref‘-i Vezâret-i Hakkı Mehmed Paşa ve ihsân-ı Vezâret ve Eyâlet-i Rumeli be-‘Ömer Ağa
Takdîr-i mümteni‘ü't-tagyîr ile bir müddetden berü Rumeli taraflarında ser-nümây-ı bagy u şekâ olan dağlunun indifâ‘-ı mazarratları ve mebde‘-i fesâd olan Pâsbân-oğlu'nun [Ü4 ] zevâl-i vücûduyla Vidin Kal‘ası'nın yed-i istîlâsından tahlîsi esbâbına teşebbüsde kusûr ve kuvve-i mütefekkirede cevelân eden ârâ vü tedâbîrin icrâsında fütûr izhâr olunmadıysa dahi, ru‘esây-ı2277 asâkirin ihtilâfı ve me‘mûrların2278 tegâyür-i meşârib ve tehayyül-i mekâsib ile ‘adem-i i‘tilâfı giderek mâddeyi i‘zâm ve ‘illet-i müzmine gibi tedârük-i ‘ilâcdan kâr-şinâsân-ı Devlet-i ebed-kıyâm'ı mübtelây-ı endîşe vü evhâm eyleyüp, Vezîr Hakkı Mehmed Paşa'nın mukaddemâ müşâhede olunan ‘iffet ü celâdeti ve etrâf u eknâfda hâsıl olan debdebe vü şöhreti hasebiyle bu ihtilâlin zevâline ve Rumeli kutrunun vücûd-i eşkıyâdan istısfâsına ‘illet olur mülâhazasıyla, bâlâda zikr ü beyân olunduğu vechile Rumeli'ye Vâlî ve envâ‘-ı istiklâl

◊ 19 Şevvâl 1216 = 22 Şubat 1802 Pazartesi.

◊ ◊ 28 Şevvâl 1216 = 3 Mart 1802 Çarşamba.
ile kadr ü i‘tibârı bülend ü ‘âlî kılındığından gayri, lâzım gelan mühimmât ve edevât ile sâ‘id-i iktidârı [Ü3 ] tesdîd ve kazâlardan segbân şehriyyeleri tanzîmiyle esâs-ı me’mûriyyeti2279 teşyîd kılınmışidi.
Müşârun ileyh cibilletinde merkûz ‘ucb u gurûr ve tabî‘atında mermûz şegab u şûr iktizâsıyla havf-ı Kahhâr-ı Müntakım'ı hâtırından ihrâc ve fukarâ vü zu‘afâyı mezâlim-i gûnâ-gûn ile iz‘âc ve yedine verilan istiklâl-nâme havfından herkes tersân ve ne irâde etse sür‘at-i icâbetle gûş-dâde-i iz‘ân ve kendüsi dahi ashâb-ı tîcân gibi te‘azzüz-i nefs ile izhâr-ı kibr ü nahvet ve muhâfaza-i nüfûz da‘vâlarıyla hazm olunmayacak derecelerde efâ‘îl-i ‘acîbe ve evzâ‘-ı garîbe ibrâzına cesâret edüp, me‘mûr olduğu maslahat mu‘attal ve vakti masrûf-ı mu‘âraza-i ezell ü ecell olup, fukarâdan gayr ez-tertîb tahsîl eylediği emvâli hevâ vü hevesine ifnâ ve ağniyây-ı [Ü4 ] etrâfı ibtidâ me‘mûr ve sâniyen ‘afv ile garâmet-i mâliyyeye mübtelâ eylediğinden gayri, vüzerây-ı ‘izâm hazerâtına her ne kadar istiklâl-i tâmm verilse dahi, yine resm-i edebe ri‘âyet ve meslek-i devlete mugayir hareketden mücânebet edegeldikleri müsellem iken, müşârun ileyh bu dakikadan gafil ve buyruldusu ile ref^-i Vezâret ve i‘tây-ı emâret misillü tavr-ı müstehcene mâyil olup, ‘Osmân Paşa ile münâkaşası münâveşeyi takrîb ve Edirne'ye gelür mülâhazasıyla nefsini muhâfaza içün vâfir Arnabud celb ve Beytülmâl'i tahrîb ve şân-ı Vezâret'e gayr-ı lâyık ve sebeb-i saht u gazab-ı hazret-i Hâlık olacak ba‘zı a‘mâl-i nigûhîdeye dahi iştigal ve tesmîn-i vücûd ve hıdmet-i nefs-i bed-bûdu nükave-i bâl edüp, bu gaflet [Ü3 ] ve müstelezzâta rükûn ve yevmen-fe-yevmen tarafından zuhûr eden cevr-i gûnâ-gûn, Rumeli ve civâr-ı Saltanat'da âsûde olan zu‘afâ vü fukarânın ahvâlini perîşân ve dîger-gûn eylediğinden gayri, bu müsâhele vü ihmâl etrâfda olan dağlu ve sâyir eşkıyâya vesîle-i nizâm-ı hâl olup, her tarafda ceng ü cidâl ve her cânibde nâr-ı2280 ihtilâl, ‘alevgîr-i işti‘âl ve müşârun ileyhin fîmâ-ba‘d Rumeli'de vücûdu sebeb-i kesb-i vizr ü vebâl olduğu mütehakkak olmağla, ‘azli zamîr-i gîtî-işrâk-ı Şehinşâhî'de cilve-ger ve ba‘zı havâss ile müzâkere vü meşveret olunup, Filibe A‘yânı ve müşârun ileyhin mukaddemâ kethudâsı olan ‘Ömer Ağa, müdebbir ve cem‘-i askere kadir olduğundan, Şevvâl'in yirmi dördüncü tarihiyle' Rütbe-i vâlâ-yı Vezâret ve Rumeli Eyâleti tarafına tevcîh ve Belgrad Muhâfızlığı ‘unvânıyla serî‘an Âsitâne'den ihrâc ve hafâyây-ı me‘mûriyyeti lisânen kendüye ifâde vü tenbîh olunduğundan fazla, Belgrad [Ü4 ] serhaddinde vuku‘ bulan ihtilâlin tedbîr-i dil-pezîr ve i‘ânet-i müşîrîleriyle husûle geleceği zâhir ve müte‘allıkâtlarından bir şahs-ı müte‘ayyinin me’mûriyyeti zihne mütebâdir olduğundan, sâbıkâ kethudâları ‘Ömer Ağa'ya Vezâret'le Belgrad Muhâfızlığı tevcîh olunup, Edirne'ye vardıkda, usûl-i me’mûriyyetini ta‘lîm ü tedbîr ve: —Bir kadem akdem savb-ı me’mûruna tesyîr buyurasın2281!” zemîninde taraf-ı hazret-i Kâyim-makâmî'den igfâl ü taglît2282 olunarak, mahsûs kâyime tahrîr olunmuşidi.
Hakkı Paşa kazıyyeye2283 vâkıf oldukda, ‘an-asl vahşeti ber-kemâl iken bu keyfiyyetden2284 dahi ziyâde müsteş‘ir olup, ‘Ömer Paşa'yı [Ü3 ] Edirne'ye uğratmamak ma‘nâlarını te‘yîd eder evzâ‘ ihtirâ‘ eylediğini ‘Ömer Paşa istimâ‘ ve maslahat fevtinden hazer ile Tekfûrdağı'ndan hareket ve Hakkı Paşa'nın ref‘-i Vezâreti'yle emvâlinin cânib-i mîrîden zabtı ve kendüsinin Sakız Cezîresi'ne nefy ü iclâsı zımnında sâdır olan emr-i celîlü'ş-şânı Tebedelenli Vezîr ‘Ali Paşa'nın mahdûmu olup, Edirne'de ma‘iyyetde olan Mîr-i mîrân Muhtâr Paşa'ya hufyeten irsâl ile ifâde-i hakîkat-i hâl eyledikde, Paşa-yı mûmâ ileyh emr-i ‘âlîyi Hakkı Paşa'ya irâ‘et ve fi'l-hâl kayıka vaz‘ ve Sakız'a ib‘âs ile icrây-ı me‘mûriyyet edüp, bu hılâlde Edirne'de olan Arnabud tâyifesi güzeşte ‘ulûfe iddi‘âsıyla müşârun ileyhin ekser emvâlini garet ve ne hâl ise Muhtâr Paşa def‘iyle mukayyed olup, bir mikdârını istirdâd ile bakıyye-i emvâlini temhîr ve ba‘zısı o tarafda fürûht ve ba‘zısı bu tarafa tesyîr olunup, ‘Ömer Paşa dahi o aralıkda Edirne'ye duhûl ile Arnabud tâyifesinin [Ü4 ] ahvâliyle meşgul olup, merkumlar ‘ulûfe talebi zımnında ictimâ‘ ve kâr-fermâyân ile küllî nizâ‘ etmeleriyle, sühûlet ile ilzâm mütesavver olmadığından, Edirne halkı üzerlerine teslît ve anlar dahi birkaç2285 mahalle tehassun ve şehre âteş ilka etmek vehmiyle halkı taglît etmeleriyle, nâ-çâr Rumeli Vâlîsi tarafından ‘ulûfelerine mahsûben bir mikdâr akça ve eşyâ verilüp2286, oğlunu dahi rehin alarak hâric-i şehre çıkardıkları ahbârı işbu Zilka‘de evâsıtında^ Der-i devlet-medâr'a ‘ale't-te‘âkub [Ü3 ] vürûd ve Edirne'de tekevvün eden cemretü'l-gazây-ı şûriş şimdilik pezîrufte-i2287 intıfâ vü humûd oldu.
