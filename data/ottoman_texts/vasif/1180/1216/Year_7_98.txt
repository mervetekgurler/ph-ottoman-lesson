Hareket-i Ordu-yi hümâyûn
Mısır iklîminde ‘avn-i Bârî ve mahzâ [Ü3 ] himmet-i Tâc-dâri'yle emr-i ‘azîm ve hatb-ı cesîm denilecek bir mâdde kalmayup, Sa‘îd tarafına firâr eden ümerâda dahi za‘f u tezelzül nümâyân ve refte refte üzerlerine ta‘yîn olunan asâkir-i Pâdişâhî'nin sadmesine tehammül edemeyüp, gâh Asvân ve gâh Sudan semtlerine gürîzân oldukları mütehakkak ise dahi, Mısır Vâlîsi Husrev Paşa'nın Kapucular Kethudâsı olup, mukaddemâ Mîr-i mîrânlık ile kadri terfî‘ Cerce Hâkimi nasb olunan Hasan Paşa'nın ma‘iyyetine vâfir asker verilüp, Sa‘îd tarafına ta‘yîn ve ümerânın indifâ‘ı husûsu tavsiye vü telkin olunduğundan gayri, Tâhir Paşa ve sâyir mîrîlü asker dahi Mısır Vâlîsi ma‘iyyetine me‘mûr ve ümerânın izâle-i vücûdları meşrû‘iyyetini mutazammın mezâhib-i erba‘a mütfîlerinin verdikleri fetvâ mûcebince kabâyil ve ‘Urbân'a ısdâr-ı menşûr kılınup, bu keyfiyyetin râbıtası ve Mısr-ı Kahire Eyâleti'nden şimdiye dek tahsîl olunan emvâlin mübâşirleriyle ru‘yet-i hisâbı ve sâyir nizâmât-ı Mısrıyye'nin kuvvetden fi‘le îsâli zımnında irâde-i seniyye[ye] te‘alluk eden Kethudây-ı hazret-i Sadr-ı ‘âlî ‘Osmân Efendi dahi Mısır'da tevkif ve her mâdde kendüye tavsiye vü ta‘rîf olunup, fîmâ-ba‘d Mısır'da Ordu-yi hümâyûn'un meksi hasâret-i mîrîyi müstelzim ve fâyide-i zâyideyi mûcib [Ü4 ] olmadığı zâhir olduğundan, Sadrıa‘zam hazretlerinin hareketi lâzım gelüp, tavâyif-i askerîyi ihâtaya vâfî sefâyinin ‘adem-i vücûdu ve farz-ı muhâl ile sefâyin bulunup, vasat-ı şitâda deryânın şiddet-i telâtum [Ü3 ] u emvâcı, bahran ‘azîmete mâni‘ olduğundan, merâkib-i mevcûdeye fekat Ocağlu irkâb ve kendüleri sâyir asâkir ile berren ‘azîmeti istısvâb buyurmuşlar idi. Şevvâlü'l-mükerremin beşinci günü' Mısır'dan hareket ve ba‘zı levâzım ru’yetinden2291 sonra, mâh-ı mezkûrun onuncu günü'' Şâm'a doğru zâmile-bend-i ‘azîmet olmuşlar idi. Zilka‘de gurresinde' Gazze'ye ve yirmi birinde'2292 Şâm'a vusûl ile berârî-yi Mısrıyye'yi kat‘ eden cimâl ve hayvanât-ı sâyireyi irâha ve Mevkib-i hümâyûn'da mevcûd sâyir havâss ve efrâd-ı nâsdan va‘sâ‘ u meşekkat-i seferiyyeyi izâha kasdıyla birkaç gün ârâm ve Zilhicce'nin beşinci günü'5 Şâm-ı şerîf'den dahi harekete kıyâm ile on üçüncü günü'6 Hamâ pîşgâhına darb-ı hıyâm buyurup, o havâlîde olan bekayâ2293 ve emvâl-i mîrîye nizâm ve Antakya ve Bagras semtlerinden murûr, Küçük ‘Ali-oğlu'nun beher hâl gayilesini defa zarûret ilcâ eyleyeceği ve şimdilik zemân ü mekân müsâ‘id olmadığından, vakt-i âhara ta‘lîk ile tarîk-ı mezkûrdan sarf-ı enzâr ve Haleb tarafından ‘azîmet ihtiyâr olunup, kat‘-ı mesâfe ile Sahrây-ı Halebü'ş-şehbâ'ya rekz-i râye buyurmuşlar idi.
‘Ayntâb2294 Voyvodası Hüseyin'den2292 hıdmet ümmîdiyle Kapucu-başılar zümresine idhâl ve taraf-ı mîrîden nizâm-ı hâli ikmâl olundukdan sonra, Fransız seferine me‘mûr olup, Şâm'a vusûl ve ‘Akkâ muhâsarasını istimâ‘ ile girüye2295 kufûl ve Ordu-yi hümâyûn ile Sadrıa‘zam ve Serdâr-ı ekrem [Ü4 ] hazretleri o hılâlde Adana'yı teşrîf [Ü3 ] buyurmuş
olduklarından, sebkat eden cürmünden igmâz olunup, Kilis ve A‘zâz hâslarıyla i‘zâz ve iki
' 5 Şevvâl 1216 = 8 Şubat 1802 Pazartesi.
bin biyâde ile tekrâr sefere me’mûriyyeti2296 irâde olunup, kavl-i leyyin ve mu‘âmele-i heyyin ile merkumdan def-i havf u ihtirâz olunmuşidi. Emr-i ‘âlîye ‘adem-i itâ‘atle lecc ü ‘inâd, girîve-gerd-i vâdî-yi fesâd olduğundan, Haleb Vâlîsi Vezîr Îbrâhîm Paşa üzerine top ve mühimmât ve asker ile me’mûr2297 ve tekabül-i ferîkayn vuku‘unda, Vezîr-i müşârun ileyh mağlûben Haleb'e gelüp, şakı-yi merkum kuvve-i istidrâciyyesine magrûr ve fukarâ vü zu‘afâyı2298 zulm ü cevriyle2299 dil-rîş ü mağdûr edüp2300, iltizâm-ı muktezayât-ı vakt ü hâl ile bu def‘a dahi te’mîn ve hakkında sâdır olan emr-i ‘âlînin kaydı terkın olunmuşidi. Serdâr-ı ekrem hazretleri Şâm-ı şerife pây-endâz-ı2301 vusûl olduklarında, merkum Ordu-yi hümâyûn'a gelmek arzûsunda olduğunu beyân ve tâlib-i re’y ü emân olmağla, mü’evvel re’y i‘tâ ve Mevkib-i hümâyûn Haleb'e geldikde, merkum dahi gelüp, birkaç gün eşgal ve i‘dâm u izâlesiyle zîr-i destân u re‘âyâ müreffehü'l2302-hâl ve mutma’innü'l-bâl kılındı. Maktûlün Deli-başısı şiddet-i şekîme ile meşhûr ve zulm ü i‘tisâfda sânî-yi Tîmûr olup, anın dahi cezâsı tertîb ve sâyir hevâdârları dahi kimi izâle ve kimi terhîb ü te’dîb2303 olundu.
