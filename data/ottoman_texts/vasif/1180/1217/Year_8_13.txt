İlhâk-ı Eyâlet-i Anadolu ve Karaman be-Asker-i Mu‘allem-i Çiftlik-i Levend ve Üsküdâr
Eczây-ı vekayi‘in birkaç mahallinde icmâl ü tafsîl ve ilhâk u tezyîl olunduğu vech üzere fünûn-ı riyâzıyyeden olan fenn-i harbin ta‘lîm ü te‘allümü fî-zemânınâ hâzâ vücûb derecesine resîde olup, şöyle ki, dâhil-i dâyire-i ta‘lîm ü âzmûdegî olan askerin on bini, bî-nizâm askerin yüz binine vakt-i mesâffda galib olacağları, bürhân-ı ‘aklî ve rüsûh-ı tecribe ile tahkık olunduğundan fazla ve “Ve e‘iddû me’steta‘tüm”2341 nass-ı katı‘ı üzere düşmen-i dîne medâr-ı galebe vü isti‘lâ olacak etvâr u evzâ‘-ı harbiyyenin icrâsına ifrâğ-ı vüs‘ ü kudret, emri Bârî ve hükm-i Kird-gârî olduğuna binâ‘en, birkaç seneden berü beyne'd-düvel şâyi‘ u müstefîz olan emsile-i muhârebe vü musâdeme ve eşkâl-i mudârabe vü muhâceme bi-cüz‘iyyâtihâ vü külliyyâtihâ kuvvetden fi‘le îsâl ve mukabele-i bi'l-misle isti‘dâd ve kudret-i istihsâl olunmak fikri, mir‘ât-ı temâsîl-i hakayık-ı eşyâ olan tab‘-ı Cihân-bânî'de mürtesem olup, husûs-ı mezkûr usûl-i mecâmi‘-i umûr olan zevât-ı müteşahhısa ile müzâkere ve kirâren ve mirâren mutâla‘a vü müşâvere olunup, fi'l-hakıka tavr-ı cedîd-i muhârebenin nef-i küllîsi cümle ‘indinde müsellem olup, şurût-ı nizâmları kanûn-nâme-i hümâyûnda tasrîh olunduğu minvâl üzere tesviye ve bir fırkası Levend Çiftliği'nde ve fırka-i uhrâsı Üsküdâr'da terbiye olunup, te‘alluk-ı nazar-ı kîmyâ-eser-i Şâhâne ile yevmen-fe-yevmen ‘adedleri kesret ve san‘atları metânet ü kuvvet bulmakda ise dahi, cümû‘-ı piyâdegân süvârîsiz, hâne-i bî-der ve ‘ukab-ı bî-pere teşbîh olunup, ikdâm u ihcâm ve nakz u ibrâm süvârî gürûhuna mahsûr ve bâ-husûs karağola çıkmak ve askere [V ] talî‘a vü dümdâr [Ü4 ] olmak ve mağlûbiyyet-i a‘dâda girü kalanları devşürmek vücûd-ı süvârîye maksûr ve bu esbâb ile süvârî, piyâdeye ve

1 fâ‘ide Ü4 : fâyide Ü3

2 hançer Ü3 : hancer Ü4
piyâde, süvârîye lâzım u melzûm kabîlinden olduğu tecribet-güzârân-ı ahvâl-ı enâma ma‘lûm olup, ancak müceddeden süvârî tertîbi mesârıfât-ı külliyyeye bâdî olmağla, hayr-hâhân-ı Saltanat bu bâbda i‘mâl-i fikr-i dakik ve mukaddemâ taht-ı râbıtaya idhâl olunan erbâb-ı tîmâr ve ze‘âmetin eşkincileri Levend Çiftliği'nde ve Üsküdâr'da perverde olan piyâdegâna rabt u izâfe ile süvârîye lâzım olan tavr-ı cedîd-i muhârebeyi te‘allüm ü iktisâbda cem‘-i fâyideteyn husûlünü nakş-ı cerîde-i tahkik eylediler. Şöyle ki, Memâlik-i mahrûse'de olan erâzînin ekserine tasarruf ile kesb-i refâh u gına ve imtiyâzât-ı sâ’ire2342 ile efrâd-ı nâsa tefevvuk u i‘tilâ edenler, vaz‘-ı kadîmleri üzere hıdmetden metrûk olmayup, lede'l-hâce âzmâyiş-i ceng ü mücâdele sebebi ile düşmene ‘an-fehmin mukabele eylemek ve mîrîye min-ciheti'l-mesârıf bâr u sıklet olmayarak ve mesârıfât-ı seferiyyelerini hod-be-hod rû‘yet2343 etmek suver-i ma‘kûlesi tahsîl ve evvel emirde Bolu Sancağı, Levend Çiftliği'ne ve Hudâvendigâr Sancağı, Üsküdâr Kışlası'na rabt ile bi'l-cümle sancaklu teşvîk olundukdan sonra, Anadolu ve Karaman eyâletlerinde vâki‘ sâ‘ir2344 elviye neferâtı dahi ‘umûmen Levend Çiftliği ve Üsküdâr Ocağı'na rabt ve cihet-i nizâmları ahsen vechile tanzîm ve aklâma zabt olunup, vikaye-i nizâmlarına dâ’ir2345 hatt-ı kat‘iyyü'l-müfâd-ı hazret-i Şehinşâhî dahi şeref-rîz-i sudûr olmağla, zikr olunan erbâb-ı ze‘âmet ve tîmâr bu me‘mûriyyeti sebeb-i iftihâr ‘addiyle emr-i Pâdîşâhî'ye imtisâl ve fevc fevc [V ] ocağlara [Ü4 ] gelüp, ber-muktezây-ı kabiliyyet süvârîye mahsûs fenn-i harbi ru‘yet ile tahsîl-i tavr-ı ceng ü cidâl eyleyüp, lede'l-iktizâ esra‘ zemânda ocağlarda mevcûd ve me‘mûr oldukları hıdemâtda bezl-i mechûd etmeleri şartıyla ferden ferdâ yoklanup, vakt-i hazarda münâvebeye idhâl ile vilâyetlerine ‘azîmete me‘zûn ve bu tedbîr-i dil-pezîr ile Devlet-i ‘aliyye'nin müretteb ü mu‘allem askeri efzûn oldu.
