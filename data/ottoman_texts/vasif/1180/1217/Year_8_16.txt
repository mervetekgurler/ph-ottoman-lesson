Fevt-i Vâlî-yi Cidde
Dergâh-ı ‘âlî kapucu-başılarından bi'l-fi‘l Cebeci-başı olan Tosun Mehmed Ağa'nın kâbiliyyet ü kemâli, ma‘lûm-i hazret-i Sadr-ı ‘âlî olduğuna binâ’en, Sadr-ı esbak Yûsuf Paşa mahlûlünden Habeş Eyâleti ilhâkıyla Cidde Sancağı, bâ-Rütbe-i Vezâret tarafına tevcîh ü ‘inâyet olunmuşidi. Müşârun ileyh dâyiresine nizâm ile cânib-i Hicâz'a matıyye-rân-ı i‘tizâm olup, iskât-ı ferîza-i hacc ‘akabinde sûy-ı ‘ukbâya hırâm eyledi.
Müşârun ileyh ‘an-asl tertîb ile nesh görmüş ve bahs ü cedele kudret kesb etmiş zevâtdan olduğu hâline vâkıf olanların [V ] ma‘lûmu olduğundan gayri, me‘mûr2355 olduğu hıdemât-ı Devlet-i ‘aliyye'de sadâkat ü istikâmeti zâhir ü beyyin ve seferlerde ifrâğ-ı cehd ü tâkat ile sa‘y ü gayreti müte‘ayyin olup, tahmînen altmış yaşına bülûğ hılâlinde vefât ve semere-i Vezâret'i müşâhede etmeden teslîm-i vedî‘a-i hayât eyledi.
