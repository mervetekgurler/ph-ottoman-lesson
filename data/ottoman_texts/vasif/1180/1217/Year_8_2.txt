Tevcîhât-ı ‘ilmiyye
Bir seneden berü Sadr-ı Anadolu ile nâyil-i aksa'l-gaye-i emânî olan İmâm-ı Sultânî Dervîş Mehmed Efendi'nin müddeti, resîde-i hayyiz-i hıtâm ve Anadolu Pâyesi olan Koca2323 Bekir Paşa-zâde ‘Ömer Beyefendi gurre-i Muharremü'l-harâmda Sadâret-i mezkûre ile hâyiz-i rehîne-i merâm oldu.
Mekke-i mükerreme Kazâsı, on sekiz [Ü4 ]Muharrem'inden' zabt ve rütbesi yevm-i tevcîhi olan on yedi Muharrem'inin on birinci gününden'2324 mu‘teber olmak üzere sâbıka Burusa Kadısı Feyzullah ‘Afîf Efendi'ye ve Medîne-i münevvere, kezâlik sâl-i mezkûrdan zabt ve rûz-ı tevcîhi olan on yedi Muharrem'i gurresinden'5 pâyesi mu‘teber olmak üzere hâlâ Mısır Kadısı Debbâğ-zâde Mustafa Efendi'ye ve Şâm Kazâsı, on yedi Şevvâl'inden'6 sâbıka Haleb Kadısı Turşucu-zâde es-Seyyid ‘Abdürrahîm Efendi'ye ve Mısr-ı Kahire, gurre-i Cumâdelâhıre'de'7 zabt [Ü3 ] şartıyla sâbıka Selânik Kadısı Hamîdî Mustafa Efendi'ye bâ-işâret tevcîh ü ‘inâyet olundu.
