Nefy-i Kadî-yi Belgrad Sa‘dullah [Ü4 ] Efendi
Mûmâ ileyhin Belgrad'da olan fesâdâtı ve Üsküdâr Mevleviyyeti'ne tegallüben itâle-i dest-i mel‘aneti hasebiyle bir takrîb bu tarafa isticlâb ve te‘dîb2362 ü takrî‘ini îcâb etmişidi. Üsküdâr'ın vakt-i zabtı mütekarib olduğu beyânıyla bu tarafa teveccühü husûsu mukaddemâ tarafına tahrîr olunduysa dahi, tebe‘ât-ı sâbıkasını tezekkür ile beyne ikdâm ü ihcâm pâ-beste-i dâm-ı tehayyür ü evhâm olduğu tehakkuk edüp, mûcib-i emniyyet olur tedbîr ile vahşeti izâle vü tagyîr ve şehr-i mezkûr evâyilinde Âsitâne'ye gelüp, işâret-i cenâb-ı Fetvâ-penâhi'yle Rodos'a iclâ ve kal‘a-bend emri ısdârıyla ‘ibret-i erbâb-ı zeyg u hevâ kılındı.
