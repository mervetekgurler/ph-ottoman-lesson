Vukü‘-ı münâkaşa der-meyân-ı Kayim-makam Paşa ve Kapudan Paşa ve tevcîh-i Livâ‘-i Tırhala be-Muhtâr Paşa
Rumeli Vâlîsi'nin ‘uhdesine ihâle olunan hatb-ı cesîm-i Ser‘askerî takrîbi ile müsted‘iyyâtına müsâ‘ade lâzım ve zararı gayr-i muhayyel olan mes‘ûlâtına mümâşât emr-i mühimm görüldüğüne binâ‘en, mahdûmu Muhtâr Paşa'nın Tırhala ile bekâm olması tarafından istirhâm ve Paşa-yı mûmâ ileyh dahi fi'l-hakıka maslahat-ı hatîre üzerinde bulunup, sezây-ı lutf [V ] u ikrâm olduğu Kapudan Paşa hazretleri tarafından ifâde vü ifhâm olunmağla, mansıb-ı mezkûr şehr-i Rebî‘ulevvel evâsıtında' bâ-hatt-ı hümâyûn Paşa-yı mûmâ ileyhe tevcîh ve emr-i şerîfi ısdâr olunmak tenbîh olunmuşidi. Sadrıa‘zam ve bedr-i efham hazretlerinin bi'l-fevzi ve'z-zafer Âsitâne-i sa‘âdet'e tekarrübleri mukarrer olup, tevcîh-i menâsıb ve tertîb-i merâtib kudûmlarına ta‘lîk olunmak müreccah u münâsib olduğunu Kayim-makam Paşa hazretleri işrâb ve te’hîrini istısvâb etmişidi. Kapudan Paşa hazretleri mansıb-ı mezkûrun te‘hîrinde2363 [Ü4 ] harec olduğunu te‘emmül2364 ve Bâb-ı ‘âlî'ye gelüp, sebeb-i te‘ahhur u te‘allül n'olduğunu tekavvül edüp, ‘özr-i mezkûr Kayim-makam Paşa tarafından îrâd ve anlar dahi te‘hîr2365 husûsunda ba‘zı mazarrat ta‘dâdıyla mu‘âraza vü ilzâm tarafına istinâd ve hemân o meclisde Re‘îsülküttâb Efendi'yi ihzâr ve hatt-ı şerîf mûcebince Tırhala'nın tevcîh emrini ısdâr ve inkızây-ı mâdde ‘akıbinde Tersâne'ye güzâr buyurdular. Müşârun ileyhimâ hazerâtının dikkat olunsa, birer cihetle hakk yedlerinde olup, münâkaşaları min-tarîkı'l-ictihâd yine vikaye-i nâmûs-ı devlete çıkacağı ma‘lûm-i erbâb-ı fetânet ü isti‘dâddır.
