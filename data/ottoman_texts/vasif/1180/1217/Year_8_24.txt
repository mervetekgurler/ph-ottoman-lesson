‘Azl ü nasb-ı Kethudây-ı hazret-i Sadr-ı ‘âlî ve Ser-çavuşân [Ü4 ] ve sâyir
Sadrıa‘zam Kethudâsı ‘Osmân Efendi'nin ‘azli karâr-gîr ve kudûm-i Sadâret-penâhî'ye dek bâz-beste-i girih-i te‘hîr olmuşidi. Hubûbât Nâzırı olan Ahmed ‘Âtıf Efendi fârık-ı miyân-ı nîk ü bed ve liyâkat-yâfte-i şümâr u ‘add olaldan berü serâyir-i Devlet-i ‘aliyye'de müstahdem ve giderek meleke-i kitâbete tevassul ile te‘lîf-i kelâm ve ifâde-i merâmda teferrüdü “Ke-nârin ‘aââ ‘alem”* olup, birkaç2367 sene mukaddem bi'l-istihkâk Rütbe-i Riyâset'e i‘tilâ ve lâzime-i hıdmetini bi'l-asâle ve ba‘dehû bi'l-vekâle idârede irâ‘e-i yed-i beyzâ edüp, nâ-gâh ‘araz-ı maraz ile sakım ve temâdî-yi vakt ile netîce-i umûr-ı Riyâset ‘akım olup, âharının Riyâset'e takrîbini zarûret ilcâ ve tashîh-i mizâc edinceye dek du‘ây-ı bekay-ı ‘ömr ü devlet-i Şâhâne'yi vird-i subh u mesâ etmişidi.
Meded-kârî-yi şifâ-sâz-ı bî-enbâz ile rütbe-i sıhhati ihrâz ve on altı senesi tevcîhâtında Hubûbât Nezâreti'yle kesb-i tehayyüz ü imtiyâz edüp, Ordu-yi hümâyûn geldikde, Efendi-yi mûmâ ileyhin hafâyây-ı umûr-ı mülkiyyeye vukufu ber-kemâl ve ahvâl-i düvel ve etvâr-ı milele ıttılâ‘ı vâreste-i kayd-ı istidlâl olduğuna binâ‘en, Bâb-ı ‘âlî'ye takrîb ü tavsîl ile sâyirlerinin maslahatları tehvîn ü teshîl olunmak hâtır-güzâr-ı veliyy-i2368 devlet ve işbu [V ] Rebî‘ulâhır'ın altıncı yevm-i Hamîs^ Sadâret-i ‘uzmâ Kethudâlığı'yla neşve-dâr-ı rahîk-ı meserret olup, Çavuş-başı bulunan ‘Ârif Efendi'nin dahi ba‘zı esbâb ile binây-ı rif‘atine vehn
* — ^ii jHT = Bir dağ üzerindeki ateş gibi [olan]” anlamına gelen bu cümle Arapça bir deyiştir.
ü tezelzül târî ve yevm-i mezkûrda ‘azl ile gunûde-i pister-i gam-hârî olup, sâbıka Sadrıa‘zam Kethudâsı Sa‘dullah Efendi, Ser-çavuşân ve Şehr-emîni Seyyid Mehmed Efendi, Hubûbât Nezâreti'yle pâ-nihâde-i merkez-i ‘izz ü şân ve münhall olan [Ü4 ] Şehr-emâneti ile Dervîş Efendi-zâde Mustafa Bey mesrûr u cezlân olup, sâbıka Sadrıa‘zam Mektûbçusu Refik Mustafa Efendi'nin fenn-i kitâbetde mümâreseti ve dest-yârî-yi ‘akl ü zekâ ile me‘mûr2369 olduğu hıdmetde sadâkat ü istikameti, sebeb-i fürûzende-i necm-i rif‘ati olup, yevm-i mezkûrda Mektûbçuluk hıdmetiyle Bâb-ı ‘âlî'ye celb ve selefi Hamîd Efendi'nin erâzî-yi Mısrıyye'de çekdiği mihen ü meşakkate nazaran hıdmetden dûr ve kurb-i Âsafî'den mehcûr olması revâ görülmeyüp, İbrâhîm Efendi ‘azlinden Küçük Tezkireci nasb olundu.
