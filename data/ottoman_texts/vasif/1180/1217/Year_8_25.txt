‘Azîmet-i Kâyim-makâm Paşa be-mansıb-ı hîş
Beş mâh kadar Kayim-makam ve merkez-i dâyire-i umûr-ı enâm olan Vezîr es-Seyyid Mustafa Paşa'nın mansıbı olan Mora'ya hareketi ve eyâlet-i mezkûrede neşr-i ‘adâlet ile umûr-ı ‘ibâdı tesviye vü ru‘yeti lâzime-i zimmet-i me‘mûriyyeti olduğuna binâ‘en, birkaç gün zarfında kapusunu tanzîm ve dârât u ihtişâmını tetmîm eyleyüp, şehr-i Rebî‘ulâhır evâyilinde^ alay ile Âsitâne'den hareket ve mansıbı tarafına ‘azîmet eyledi.
