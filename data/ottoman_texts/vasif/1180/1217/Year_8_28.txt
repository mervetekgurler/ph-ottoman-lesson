‘Azl-i Emîn-i Darb-hâne
Bozkır Ma‘deni Emîni Mîr-i mîrân'dan ‘Abdurrahmân Paşa ile Bozkır ehâlîsi beyninde tekevvün eden şikâk, o tarafda kâbil-i vifâk olmadığından, takrîr-i mâ-cerâ ve fasl-ı da‘vâ zımnında [V ] tarafeyn Âsitâne-i sa‘âdet'e gelmişler idi. Paşa-yı mûmâ ileyhin ‘uhdesine Emânet-i Ma‘den ve sâyir umûr-ı mühimme muhavvel olup, Bozkır eşirrâsının isnâdâtıyla tekdîr ü tahkir ve nüfûz u i‘tibârı halel-pezîr olmamak mekâsıdıyla ehâlînin def‘ini Darb-hâne Emîni Ahmed Efendi iltizâm ve bu vechile Bâb-ı ‘âlî'ye i‘lâm etmişidi. îhkâk-ı hakk da‘vâsıyla tahrîk-i silsile-i ‘adl ü dâd edenleri hasm-ı garîmleriyle kable'l-mürâfa‘a iz‘âc, [Ü4 ] mugâyir-i mizâc-ı Sadr-ı ma‘delet-intihâc olmağla, şehr-i mezkûrun on yedinci îsneyn günü Efendi-yi mûmâ ileyh ‘azl olunup, ‘illet-i gâ‘iyye-i Dâru'd-darb olan Sâhib-i ‘ayâr Bekir Efendi, Darb-hâne Emîni nasb olundu.
