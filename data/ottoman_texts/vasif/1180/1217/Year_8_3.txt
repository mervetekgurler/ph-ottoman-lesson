Vuku‘-ı harîk
Mâh-ı mezkûrun yirmi ikinci Bâzârertesi gicesi' sâ‘at dörtde iken Salma-tomruk Mahallesi'nde vâki‘ Sultân Hammâmı karşusunda Atinalı-zâde Şeyh'ın menzili tahtında bir şahs-ı kefş-gerin dükkânından âteş zuhûr edüp, gitdikçe müştedd ve sâ‘at sekize kadar mümtedd olup, yüz kadar hâne ve dükkân sûzân ve ‘avn-i hazret-i Sübhân ve sa‘y ü i‘ânet-i me’mûrân ile muntafî olup, isâbet-i nârdan vâreste olanlar sipâs-güzârî-yi cenâb-ı Müste‘ân oldular.
