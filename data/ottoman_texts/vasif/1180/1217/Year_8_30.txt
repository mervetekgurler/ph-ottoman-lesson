Nasb-ı Voyvoda-i Eflâk
Vidin Muhâfızı Vezîr ‘Osmân Paşa'nın Vezâret'i ibkâ ve bu sebeble memleket-i Eflâk istısfâ olunup, Voyvoda nasbı iktizâ etmişidi. Mukaddemâ Boğdan Voyvodalığı'nda istikâmeti mücerreb ve kavmi beyninde hüner ü dürbet ile müntehab olan İpsilanti Aleksandra'nın oğlu Kostantin, işbu Cumâdelûlâ'nın ikinci Salı günü Eflâk Voyvodalığı ile kâm-bîn olup, mukaddemâ vâki‘ olan ihtilâl hasebiyle Eflâk'a celb olunan Boğdan Voyvodası dahi, Boğdan'a ‘avdet ve zabt u hirâset-i memleket etmek bâbında merkuma hıtâben ısdâr-ı emr-i celîlü'l-i‘tibâr kılındı. [V ]
