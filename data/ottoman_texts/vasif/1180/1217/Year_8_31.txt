‘Akd-i şurût-ı musâlaha be-cumhûr-ı Françe ve mübâdele-i tasdîk-nâme
Âmedî-yi Re‘îsülküttâb olan Gâlib Efendi Paris'e varup, yedinde olan ruhsat-nâme-i hümâyûn ve ta‘lîm-nâme mûceblerince Françelü ile ‘akd-i şurût-ı mühâdene ve def‘-i esbâb-ı mübâgaza vü müşâhane eylediği haberi, [Ü4 ] tahrîrâtını hâmil olan Tatar vesâtatıyla Südde-i sa‘âdet'e vâsıl ve cümleye inbisât-ı derûn hâsıl olduğundan gayri, Fransız Tercemânı -ki îcâd-ı fesâd her bâr mu‘tâdı idi- Rikâb Kethudâsı İbrahîm Besîm Efendi'ye gelüp, mâ-beyne'd-devleteyn vâki‘ olan musâlahayı tebrîk zımnında2374 lisânını tahrîk eyledikde: “Cumhûrun musâlahası, maslahat-ı Devlet-i ‘aliyye'ye tevâfuk etdi ise dahi, işbu musâlaha

◊ 29 Rebî‘ulâhır 1217 = 29 Ağustos 1802 Pazar.
Françelü hakkında gayet hayırlu oldu” kelâmıyla Tercemân-ı mesfûru dâğ-dâr eylediği, bu mahalle kayd u sebte sezâvâr görüldü.
Saferü'l-hayrın yirmi dördüncü günü' tasdîk-nâmeler mübâdele ve külliyyen kat‘-ı münâza‘a vü mücâdele kılındığı haberi dahi vârid olmağla, şurût-ı mezkûre bilâ-tagyîr ‘aynı ile cerîde-i vekayi‘a zabt u tahrîr olundu.
