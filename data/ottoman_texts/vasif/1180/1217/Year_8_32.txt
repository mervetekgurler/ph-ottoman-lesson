Şurût-ı musâlaha
Bâ‘is-i tahrîr-i kitâb-ı sıhhat-nisâb oldur ki, şevketlü, kudretlü Pâdişâh-ı Âl-i ‘Osmân eyyedehullâhu2375 Te‘âlâ ilâ-âhırı'z-zemân* hazretleri ve Françe milleti tarafından Françe cumhûru Baş-konsolosu cenâbı, Devlet-i ‘aliyye-i ebediyyü'l-istimrâr ile Françe cumhûru beyninde müddet-i medîdeden berü derkâr olan revâbıt-ı asliyye-i dostî ve musâlahayı te‘bîde izhâr-ı hâhiş ü niyyet eylediklerine binâ‘en, taraf-ı vâzıhu'ş-şeref-i hazret-i Pâdişâhî'den Devlet-i ‘aliyye'lerinde hâlâ Dîvân-ı hümâyûn Âmedciliği2376 ile Riyâset-i umûrun Müdîri olan es-Seyyid Mehmed Sa‘îd [V ] Galib Efendi ve Baş-konsolos-ı müşârun ileyh cânibinden hâlâ Françe cumhûrunda Umûr-ı Hâriciyye Vekîli Ministro Şadel Moris Talleyran Murahhas ta‘yîn olunmak hasebiyle hâmil oldukları ruhsat-nâmelerini birbirleriyle ba‘de'l-mübâdele zikri âtî mevâddı ‘akd eylemişlerdir: [Ü4 ]
Evvelki mâdde: Devlet-i ‘aliyye ve Françe cumhûru beyninde dâ‘imî sulh u salâh kâmilen cârî olup, ba‘de-ezîn ‘adâvet ü husûmet külliyyen mündefi‘ ola.
İkinci mâdde: Devlet-i ‘aliyye ve Françe cumhûru beyninde kable's-sefer mütedâvil olup, tarafeynin her dürlü revâbıtını tasrîh u te‘kîd eden ‘uhûd u şurût bu def‘a dahi bi-temâmihâ tecdîd olundu. Binâ-berîn işbu tecdîd ve icrâ olunan ‘uhûd-ı kadîmede münderic şart-ı menâfi‘ muktezâsınca düvel-i sâ‘ireye2377 olan ri‘âyet, Françelü hakkında dahi mer‘î vü mu‘teber tutulması musarrah u mezkûr olmakdan nâşî, fîmâ-ba‘d Kara-deniz'e dahi Françe2378 bayrağıyla Françe2379 tüccâr gemilerinin bilâ-mümâna‘atin âmed-şüdü câ‘iz ola. Şöyle ki, Devlet-i ‘aliyye zikr olunan Françe tüccâr sefâyininin bahr-i mezkûra girüp, çıkmalarını

◊ 24 Safer 1217 = 26 Haziran 1802 Cumartesi.
tecvîz edüp, bahr-i mezkûra âmed-şüdlerini teshîl içün Kara-deniz'e âmed-şüd istihkakına nâ’il2380 olan milel-i sâ’irenin2381 tüccâr sefâyinine her veçhile tatbîk olunalar. Ve Devlet-i ‘aliyye ve Françe cumhûru memâlikinin tüccâr sefînelerinin âmed-şüd eyledikleri bahrdan izbândîdleri def‘ zımnında esbâb u tedâbîr-i lâzimeye berâberce teşebbüs edeler. Ve Karadeniz'e dahi âmed-şüd eden Françelü tüccârını, Devlet-i ‘aliyye izbândîdlerden himâyeye te‘ahhüd eyleye. Kaldı ki, şart-ı mezkûr mantûkunca taraf-ı Devlet-i ‘aliyye'den Françelü [V ] hakkında cârî olan menâfi‘, Devlet-i ‘aliyye'nin tebe‘a ve bayrakları hakkında dahi Françe cumhûrunun berr ü bahrlarında cârî ola.
Üçüncü2382 mâdde: Sâlifü'z-zikr ‘uhûd-ı Françe'ye binâ‘en, Françelü'nün kable's-sefer Devlet-i ‘aliyye'nin memâlik-i sâ‘iresinde nâ‘il2383 oldukları istihkak [Ü4 ] ve imtiyâzât u menâfi‘, Kara-deniz sevâhiline mülâsık u karîb olan memâlik-i Devlet-i ‘aliyye'de dahi cârî olup, gerek ticâretde ve gerek memâlik-i mezkûrede Konsolos veyâ umûr-ı ticâreti ru‘yete me’mûr ikamesi Françe ticâretine iktizâ eder ise, o makule me’mûr hakkında icrâ oluna.
Dördüncü mâdde: Françe ve İngiltere devletleri beyninde târîh-i hicrînin bin iki yüz on altı senesi Zilka‘de'sinin yirmi ikinci^ ve Françe Cumhûriyyeti târîhinin onuncu senesi Jerminal Ayı'nın dördüncü günü ‘Amyen Şehri'nde mün‘akıd mu‘âhedede Devlet-i ‘aliyye'ye müte‘allık münderic olan mevâdd-ı ma‘lûmeyi Devlet-i ‘aliyye dahi kabûl eyleyüp, ol mevâdd temâmen işbu ‘ahid-nâmede resmen tecdîd olunur.
Beşinci mâdde: Devlet-i ‘aliyye ve Françe cumhûru birbirinin temâmiyyet-i erâzîsine dahi tekeffül ederler.
Altıncı mâdde: Tarafeynden esnây-ı seferde süferây-ı cânibeyn ve ehâlî ve tevâbi‘-i tarafeyne ‘â’id2384 emvâl olarak ahz u zabt olunmuş emvâl ü eşyânın ‘aynen yâ semenen istirdâdı mâddesi, Âsitâne'de devleteyn tarafından hakk u ‘adl üzere ru’yet ü tanzîm oluna.
Yedinci mâdde: Resm-i gümrük mâddesine dâ‘ir nizâmât-ı cedîdenin tarafeynin re’yiyle rabtına kadar bâ‘is-i münâza‘a olacak hâlâtı def içün bu bâbda cânibeyn memâlikinden ‘uhûd-ı kâdîmeye tatbîk-ı harekât edeler.
Sekizinci mâdde: Tarafeyn memâlikinde devleteyn-i [V ] mu‘âhedeteyne müte‘allık üserâ var ise, mecmû‘unun sebîlleri bilâ-bedel tahliye oluna.
Dokuzuncu mâdde: Devlet-i ‘aliyye ve Françe cumhûru işbu ‘ahid-nâme ile birbirinin memâlikinde ehabb olan devlet gibi olmağı murâd etmeleriyle, düvel-i sâ‘ireye tecvîz olunan ve olunacak menâfi‘i [Ü4 ] işbu ‘ahid-nâmede mahsûsan şart olunmuş gibi birbirlerine tecvîz eyledikleri zâhir olur.
Onuncu mâdde: İşbu ‘ahid-nâmenin cânibeyn-i musâlihayndan iktizâ eden tasdîk-nâmeleri târîh-i temessükden seksan gün zarfında ve mümkin olur ise andan ekall müddetde Paris'de mübâdele oluna.
Hâtime: İşbu on mâddeyi şâmil ‘ahid-nâme temessükü muktezây-ı ruhsatımız üzere ‘akd ü imlâ ve kendü imzâ ve mührümüz ile hatm ü mümzâ kılınup, ber-mu‘tâd mübâdele ve i‘tâ olundu. Ve târîh-i hicrînin bin iki yüz on yedi senesi Saferü'l-hayrının yirmi dördüncü ve Françe Cumhûriyyeti târîhinin onuncu senesi Messidor Ayı’nın altıncı günü' Paris Şehri'nde terkim kılındı2385.
