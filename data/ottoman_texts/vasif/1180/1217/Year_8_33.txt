Vukü‘-ı harîk
Şehr-i mezkûrun üçüncü Çehârşenbih gicesi sâ‘at üç buçukda iken Esîr-bâzârı kurbünde vâki‘ Hüseyin Ağa Câmi‘i ittisâlinde olan hânelerin birinden âteş zuhûr edüp, tarafeyninde olan dekâkîn ve büyûtu ve câmi‘-i mezkûru ve Esîr-bâzâr'ını ve Irgad-bâzârı'nın berükiçesini yakup, yedi sâ‘at murûrunda fazl-ı Bârî ve i‘ânet ü ikdâm-ı hazret-i Tâc-dâri'yle karşu tarafa sârî olmadan humûd u intıfâya âgaz ve âteş, restegân-ı nâsı secde-ber-endâz-ı şükr-i Îzed-i bî-enbâz eyledi.

◊ 6 Messidor X = 23 Safer 1217 = 25 Haziran 1802 Cuma. Burada zikredilen 24 Safer 1217 tarihinde bir günlük fark söz konusudur. Fakat tarihlendirmedeki bu durumun müelliften değil, anlaşma metninin aslında zikredilen yanlış tarihlendirmeden kaynaklandığını tahmin etmekteyiz.
Itfây-ı nâr-ı şu‘le-bârda zâbitânın kemâl-i ihtimâmı hasebiyle ba‘zı neferâta elem-i nâr te’sîr ve bâ-husûs Cebeci-başı [V ] bir mahall-i mürtefi‘den yere sâkıt olup, şiddet-i tehâfüt ba‘zı a‘zasını rahne-gîr eyledi.
