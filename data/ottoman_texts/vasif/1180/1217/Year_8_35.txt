İhrâc-ı mevâcib
İşbu Cumâdelûlâ'nın2387 on altıncı Salı günü^ ‘umûmen kapu-kullarının bir kıst mevâcibleri Kubbe-altı'nda ta‘dâd u ihsâ ve kabzına me‘mûrlara teslîm ü edâ olunup, on sekizinci yevm-i Hamîs Bâb-ı ‘âlî'de devr vâki olup, Hazînedâr Ağa vesâtatıyla ba‘zı tenbîhâtı şâmil hatt-ı hümâyûn [V ] ve teşrîfât-ı mülâtafet-makrûn şeref-resân-ı vürûd ve Sadr-ı vâlâ-kadr hazretlerine bu iltifât-ı Şâhâne bâ‘is-i inbisât-ı nâ-mahdûd oldu.
İki günden sonra Rikâb olup, ‘avdetde Sadr-ı müşârun ileyh [Ü4 ] hazretleri tarafı hüümâyûndan keşîde kılınan esb-i müzeyyene râkib ve birkaç hatve zâhib oldukları hâlde izdihâm-ı tâlibân, in‘âm ile esb-i mezkûr pâ-ber-hevâ ve kâmet-i serv-âsâları meyl-i hazîz-i fütâdegî etmiş iken, yâverî-yi ‘avn-i Mevlâ ile vücûd-ı hayriyyet-nümûdları vâreste-i şiken-i ezâ olup, bu ni‘met-i celîlenin teşekkürü zımnında taraf-ı Âsafâne'lerinden zebh-ı kurbân ve fukarâya vâfir ihsân olundu.
