Ahvâl-i Vâlî-yi Şâm ve Mîrü'l-Hâcc-şüden-i ‘Azm-zâde Vezîr ‘Abdullah Paşa
Ordu-yi hümâyûn Yafa Sahrası'nı madrab-ı hıyâm eyledikde, Kudüs Muhâfızı Vezîr Mehmed Paşa, Yafa'ya vârid olup, Îrâd-ı Cedîd tarafından zabt olunan ba‘zı mukata‘ât ‘uhdesine tefvîz u tahvîl ve Yafa Kal‘ası, istîlâ sebebi ile harâba müşrif olduğundan, ta‘mîr ü termîmi müşârun ileyhe sipâriş ile taltîf ü tebcîl olunduğu Cezzâr Paşa'nın mesmû‘u olmağla, Emâret-i [V ] Hâcc ile nâyil-i ibtihâc olacağını karâyin-i hâliyye ile istihrâc eyleyüp, kazıyye-i mezkûrenin umûr-ı hâriciyye vü dâhiliyyesine ‘adem-i [Ü4 ] tevâfuku müşârun ileyhi zirve-i bagy u tuğyâna ez-ser-i nev müsta‘lî vü mürtakı edüp, evvelen Kuds-i şerîf ehâlîsini müşârun ileyhin neşr-i mesâvî-yi mec‘ûlesiyle tenfîr ve sâniyen o tarafda bulunan âdemlerini tard u tekdîr etdirdiğinden başka, müşârun ileyhimânın mübâgaza vü muhâsedeleri kâmin iken bâriz ü mütebeyyin olup, muhâbereleri müşâcere ihdâs ve mükâtebeleri muhârebe îrâs eyleyüp, encâm-ı kâr Cezzâr Paşa tarafından Firârî İsmâ‘îl Paşa ve berkeşîdelerinden Süleymân Paşa, cemm-i gafîr ve asker-i kesîr ile Yafa Sahrâsı'na gelüp, telâkı-yi ferîkayn ve münâzara-i hasmeyn vuku‘unda, Mehmed Paşa'nın kuvvetü'z-zahr-ı celâdeti olan tâ’ife-i2389 Arnabud2390 bâdî-yi nazarda cümleden evvel rekz-ı hayl ve o tarafa zehâb u meyl etdiğini berü taraf askeri müşâhede ve mukavemete kudretleri olmadığından, nâ-çâr Yafa Kal‘ası'na tehassun ile def‘-i sâyil kaydına âmâde oldukları hâlde, Emâret-i Hâcc dahi müşârun ileyhe tevcîh olunmuş olmağla, sebeb-i mezkûr ile umûr-ı hâcc, ‘ukde-i te’hîre dûçâr ve fevt-i vakt emâreleri bedîdâr olduğuna binâ’en, kemâ-kân Eyâlet-i Şâm, ‘Azm-zâde Vezîr ‘Abdullah Paşa'ya ve üzerinde olan Karaman Eyâleti, mutasarrıf-ı sâbıkı Vezîr ‘Alâ’eddîn Paşa'ya ibka ve berîd-i isti‘câl ile keyfiyyet her birine ‘alâ-hidetin inhâ olundu.
Mehmed Paşa bahran ve berren Yafa Kal‘ası'nda mahsûr u mahbûs ve imdâd u i‘âneden nevmîd ü me’yûs iken, o taraflarda geşt ü güzâr üzere olan Donanma-yi hümâyûn Başbûğu top2391 âvâzesin istimâ‘ ve fi'l-hâl tahrîk-i şirâ‘ ile Yafa'ya gelüp, [V ] kazıyyeye

◊ 11-20 Cumâdelûlâ 1217 = 9-18 Eylül 1802.
kesb-i ıttılâ‘ eyledikde, merâkib-i Cezzâriyye'yi [Ü4 ] tard u ib‘âd ve deryâ tarafını küşâd eylediğinden gayri, bu tarafdan dahi ma‘iyyet-i Âsafî ile vürûd eden altı yüz kadar Arnabud askeri imdâd ve sefineye irkâb ve mukabeleye isti‘dâd verilmişidi. Arnabudlar Yafa'ya vâsıl ve Vezîr-i müşârun ileyhe kuvvet-i kalb hâsıl olup, el-yevm muhârebe üzere iseler dahi Mîr-i Hâcclık ref‘iyle nüfûzuna halel ve himmetine kesel ‘ârız olacağı muhtemel olmağla, bir mâh mukaddem Vezîr Köse Mustafa Paşa'nın fevti haberi vürûduyla üzerinde olan Diyârbekir Eyâleti mahlûl ve mansıb-ı mezkûr ile kayırılması müstasveb-i erbâb-ı ‘ukul olduğuna binâ’en, şehr-i Recebü'l-ferdin altıncı Salı günü' eyâlet-i mezkûre, müşârun ileyhe ve üzerinde olan Kudüs Sancağı, Dimyât Muhâfızı ve İç-il Sancağı Mutasarrıfı Mîr-i mîrân Ahmed Paşa'ya ber-vech-i ilhâk tevcîh olundu.
