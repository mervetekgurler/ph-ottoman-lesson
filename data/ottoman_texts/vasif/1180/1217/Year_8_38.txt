Zikr-i teferruk-ı tâyife-i Arnabud ve ‘azîmet-i ‘Osmân Paşa be-mansıb-ı hîş
Arnabud tâyifesi bi-hükm-i “el-Hâyinü hâyifün”* müşârun ileyhin başından munsarıf olmayup, infikâklarında üft ü irtikâb etdikleri habâsetin verâsında envâ‘-ı mazarrat mülâhaza eylediklerinden gayri, ‘Osmân Paşa dahi tebâ‘at-ı sâbıkasına nazar ve ‘afva müstehakk olmadığı kantara-i hâtırından güzer edüp, ikdâm ü ihcâm miyânında mütereddid ve belki başında olan evbâşın tekessürünü kasıd vü râyid olup, bu hâl ile İslimye ve civâr kazâlarında geşt ü güzâr ve re‘âyâ vü berâyâyı pâ-zede-i2392 hasâr eylediği, ma‘lûm-i Sadr-ı ‘âlî-mikdâr olmağla, birkaç2393 def‘a halecân-ı derûnunu izâle eder tahrîrât ile gûş-ı gafletini ta‘rîk ve silsile-i bagy ü tecâvüzünü menhec-i tav‘ [V ] u inkiyâda [Ü4 ] tahrîk buyurduğundan gayri, o hılâlde Arnabud tâyifesiyle vifâkları şikaka mübeddel olduğu güyâ istihbâr olunup: —O makule küştenîler yedinden2394 me-bâdâ bir hatâ zuhûruyla şân-ı Vezâret'e nakısa tetarruk eder” deyü Vezîr Bilâslı Mehmed Paşa tarafından üç bin kadar asker, cem‘iyyet-gâhına sevk u tesyîr ve iktizâ eylediği hâlde bu asker ile istizhâr edüp, tâyife-i mezkûreyi istîsâl ü tedmîr eylemesi tarafına işâret ü tahrîr olunup, bu reftâr-ı hikmet-âmîz, vikaye-i nefsine dâyir olduğunu tahkık u temyîz ve taraf-ı devletden hakkında bir bâdire zuhûr etmeyeceğini cezm ile ‘inân-ı yek-rân-ı kasd-ı fâsidini semt-i salâha tehzîz eylediyse dahi, kemâl-i itmi‘nân-ı

◊ 6 Receb 1217 = 2 Kasım 1802 Salı.
* — Ügii işiil = Hâin korkak olur” anlamına gelen bu deyim için bk. en-Nîsâbûrî, Ğarâibü'l-Kur'ân ve Rağâ ’ibü'l-Furًkânً, X, 19.
istihsâli zımnında cûyân-ı hatt-ı emân olup, matlûbu üzere hatt-ı hümâyûn ile müveşşah emr-i celîl-i istimâlet tarafına irsâl ve vahşeti ünsiyyete ibdâl olunmuşidi. Müşârun ileyhe oldukça itmi‘nân-ı kalb hâsıl olup, mu‘ahedi olan Arnabudlar'ı ilzâm ve fevc fevc vilâyetlerine ‘azimet şartıyla hılâl-i râhda yem ve yiyecekleri verilmek bâbında bi'l-istid‘â taraf-ı devletden tahsîl-i menâşîr2395 ü ahkâm eyleyüp, kendüsi dahi hafif dâyire ile Silistre'ye ‘azimet ve bu gayile-i hâyile meded-kârî-yi erbâb-ı ‘akl ü dürbet ile bi'l-külliyye mündefi‘ olup, re‘âyâ vü berâyâ âsûde-nişîn-i mazalle-i râhat oldular.
