Fevt-i Vâlî-yi Bağdâd Vezîr Süleymân Paşa
Müşârun ileyh mâlik-i nisâb-ı ‘ömr-i nâzenîn ve bâliğ-i [Ü4  - V ] derece-i “/nne's-semânîn”** olduğuna binâ’en, yevmen-fe-yevmen kuvây-ı cismâniyyesi halel-pezîr ve bu esnâda a‘râz-ı bedeniyyeden olan ‘ilel-i sâyire müşârun ileyhe dâmen-gîr olup, işbu Rebî‘ulevvel'in dördüncü günü' mazîk-ı dünyâdan füshat-serây-ı ‘ukbâya hırâm ve ehl-i ‘Irâk'ı dâğ-dâr-ı endûh u âlâm eyledi.
Müşârun ileyh Mardin Voyvodası Mehmed Efendi'nin memlûklerinden olup, efendisi vefât ve ‘azm-i sûy-ı ‘Arasât eyledikde, Vezîr Koca Süleymân Paşa dâyiresine duhûl ve menzile-i fütüvvete vusûl hengâmında müşârun ileyh dahi Kazây-ı Nahb ve Vezîr ‘Ömer Paşa'ya Bağdâd teveccüh eyledikde, Sâhib-i tercemeyi Enderûn Çukadârlığı'yla münşerihü'l-kalb etmişidi. Nâsıye-i hâlinde âsâr-ı merdânegî vü reviyyet olduğuna binâ‘en, irsâl-i lıhye ile Basra Mütesellimi nasb olunup, bir müddet Basra benderi, ‘adl ü idâresiyle sâyir benâdire iddi‘ây-ı serverî edüp, ‘Ömer Paşa vak‘asında zuhûr eden tebeddülât-ı vülât hasebiyle Bağdâd'a târî olan ihtilâl ü fesâd, “Vekîl-i Şâh” nâmıyla mâlik-i İran-zemîn olan Zend Kerîm Hân'a sebeb-i ‘utüvv ü ‘inâd olup, ba‘zı vâhî îrâdât ile Basra'ya hücûm ve zabt-ı enhâ vü tuhûm edüp, müşârun ileyh dâmen-çîn-i muhârebe vü müşâcere ve birkaç gün mütehammil-i meşâkk-ı muhâsara ve encâm-ı kâr A‘câm-ı bed-kirdâr Basra'yı istîlâ ile Sâhib-i tercemeyi giriftâr-ı kayd-ı isâr ve İsfehân ve Şîrâz semtlerine tesyâr etmişler idi. Ke‘îb ü hazîn bir zemân o diyârda mekîn ve o beliyye-i dil-hırâşdan halâsı zımnında müteveccih-i dergâh-ı Rabbü'l-‘âlemîn olup, hânân-ı ‘Acem ile dahi ihtilât ü âmîziş ve suver-i mahabbetini levha-i hâtırlarında2397 müntekış edüp, hilm ü edeb ve ‘akl-ı [Ü4  - V ] mühezzebine pesend ve cümlesi peyvend-i mahabbetini rişte-i câna bend edüp, o hılâlde Zend Kerîm dâyire-i hestîden
*
y^. j- ^ı = Allah (c.c.) onun günahlarını affetsin anlamına gelen bu cümle, Arapça bir dua cümlesidir.
** “^nâı Sı = Muhakkak ki seksen yaş” anlamına gelen bu cümle, “ sı^y J ^s- ü^i-İ Ât / ı-âk, ^uâı Sı = Muhakkak ki seksen yaş -ki sen ona ulaşasın [ömrün uzun olsun]- kulağımı tercümâna muhtaç eyledi” anlamına gelen mısra‘ına telmîh vardır; bk. Mehmed Zihnî Efendi, el-Kavlü'l-CeyyidfîŞerhi Ebyâti’t-Telhîs ve Şerheyhi, s. 233. ◊ 4 Rebî‘ulevvel 1217 = 21 Temmuz 1802 Salı.
‘adîm ve Irâniyân miyânında ihtilâl-i ‘azîm vuku‘uyla dil-bend-i mahabbeti olan hânlara keşfi râz ve kayd-ı esrden istihlâs zımnında bast-ı mukaddimât-ı niyâz eyledikde, sebîlini tahliye ve Basra'ya îsâl ile hakkında lâzime-i dostî ve mahabbeti te‘diye eylediler.
Müşârun ileyh dahi Basra'ya irticâ‘ ve Bağdâd Vâlîsi bulunan Vezîr Hasan Paşa'nın o esnâda hücûm-ı ehâlî ile ihrâc olunduğunu istimâ‘ edüp, Ingilizlü vâsıtasıyla Der-i devlet'e tazarru‘-nâme takdîm ve Basra'da birkac mâh mahsûr ve itlâf-ı mâl-i mevfûr ile uğur-ı Pâdişâhî'de me‘sûr olduğunu ifâde vü tefhîm ve Bağdâd ve Basra Eyâleti tarafına ihsân olunduğu hâlde hâtır-ı meksûru mecbûr kılınacağından başka, mürg-ı cân, kafes-i tende nihân oldukça, hıdmet-i devletde cân-sipâr ve merkez-i istikametde pâydâr olacağını iş‘âr etmişidi. Bağdâd Kapu Kethudâsı olan Selîm Efendi me‘âl-i tahrîrâtını tervîc ve devâ‘î-yi şevk-ı erkânı Saltanat'ı yoluyla tehyîc edüp, doksan üç senesi Şevvâl'inin sekizinci günü' ibtidâ Basra Eyâleti ve birkaç günden sonra Bağdâd Eyâleti dahi tarafına tevcîh olunup, Bağdâd'a doğru teveccüh ü ‘azîmet ve taraf-ı hılâfında olan Mehmed Halîl-oğlu ile Zengabâd taraflarında muhârebeye mübâşeret ve bâgî-yi merkum ‘an-asl şecâ‘at-ı müfrita ile mevsûm olduğundan, müşârun ileyhe hayli zahmet verüp, bilâhare hasmına galib ve def-i mezâhim ile nâyil-i ecell-i metâlib olup, dâhil ü hâric-i Bağdâd'da olan muhâliflerini şemşîr-i tedbîr ile [Ü4  - V ] itlâf ve her tarafdan kat‘-ı rişte-i ehl-i hılâf etdikden sonra, kürsî-yi memlekete pâ-nihâde-i duhûl ve ‘adl-i dâd ve def‘-i mülimmât-ı ‘ibâda meşgul oldu. Bir müddetden sonra Haske etrâfında mukîm kabâyil-i şedîdetü'ş-şekîmeden Benî Hazâ‘il, tuğyân ve rüsûm-ı Dîvânî ve mu‘tâd olan sâyir virgülerini edâda izhâr-ı bagy u ‘isyân etmişler idi. Mütemekkin oldukları mahall, vasat-ı Dicle'de vâki‘ bir cezîre-i pür-vahal olup, hücûm-ı askere mâni‘ ve esbâb-ı zafer bi'l-külliyye mümteni‘ olduğundan, müşârun ileyh kuvve-i müfekkireye mürâca‘at ve Nehr-i Furât'ı kat‘ ile tahsîl-i tarîk-ı şenn ü garet eylediğini Şeyh-ı kabîle tahkîk ve ‘Urbân beyninde şâyi‘ olan dehâlet-i ‘ırz ma‘nâlarını mü‘eyyid emân-nâme ile ‘urve-i ‘ubûdiyyet ü tâ‘ati tevsîk edüp, ‘özrü makbûl ve bu kuvvet ü mikneti müşârun ileyhden ru‘yet eylediğinden, vefâtına dek me‘lûf olduğu te‘annüd ü huşûnetden sarf-ı nazar ile şütür-i zelûl gibi bâr-ı tekâlîfini kabûl eyledi.
Basra etrâfında mukîm Müntefık ‘Aşîreti -ki on iki bin reccâl ü rükbândan ‘ibâret bir kabîle-i sâhib-i miknet idi- ba‘zı esbâb ile şakk-ı ‘asâ ve müşârun ileyhe izhâr-ı buğz u şehnâ edüp, cem‘-i kesîr ile kabîle-i mezkûre üzerine sell-i şemşîr ve birkaç sâ‘at dâr u gîrden sonra kabîle-i mezkûre Kavm-i Sebâ gibi perîşân ve şeyhleri giriftâr-ı eyâdî-yi Bağdâdiyân olup, Şeyh-ı mezkûru bir müddet Bağdâd'da tevkif ve yine cünhasını ‘afv ve Şeyhlik ile taltîf eyledi. îhmâl-i vüzerâ ve mümâşât-ı erbâb-ı müdârâ ile Rakka ve ol hâvâlîyi istîlâ ve taraf-ı devlete beher sâl teslîmi mu‘ayyen olan mâl-ı mîrîyi ‘adem-i edâ ile zirve-i tuğyâna istilâ eden Millî ‘Aşîreti Beyi Tîmûr üzerine me’mûr1 kılınup, ‘aşâyir [Ü4  - V ] ü kabâyili cem‘ ve otuz bin kadar asker ile üzerine ‘alem-i ‘azîmeti ref edüp, bir hamlede merkumun cem‘iyyetini perîşân ve o tarafın nizâmını verüp Bağdâd'a revân oldukdan sonra, Tîmûr, taleb-i re‘y ü emân ve istid‘âsına müsâ‘ade ile Bağdâd'a getürdüp, zıll-i ‘inâyet ü ihsânını üzerine sâye-bân eylediğinden başka, Der-i devlet-medâr'dan ‘afvını niyâz ve bir müddetden sonra merkumu bâ-Vezâret, Rakka Eyâleti'yle ser-efrâz etdirdi. Tîmûr ve Müntefık Şeyhı gibi kavî düşmenleri cem‘ ile ba‘zan meclis sohbetine idhâl ve muhâkeme ile ser-güzeştelerini su’âlde Müntefık Şeyhı: —Yine beş-altı sâ‘at kadar sadme-i Vezîrâne'nize tâb-âver-i mukabele oldum. Lâkin Tîmûr yek hamlede karârı firâra ibdâl ve beyne'l-kabâyil şâyi‘ olan şöhretini karîn-i izmihlâl eyledi” dedikde, Tîmûr dahi: “Süleymân Paşa gibi cebbâr bir Vezîr'in uğurundan savuşmak, şart-ı edebe ri‘âyet ve mukabele dâ‘iyesinde olmak, mahz-ı hamâkatdir” dediği resîde-i rütbe-i tevâtür ü şöhretdir.
Vehhâbîler'e dahi kuvvet-i kahire-i Saltanat'ı irâ’e içün Kethudâ'sını vâfir asker ile Lahsâ semtine irsâl ve kavm-i mezkûru hasr u tazyîk ile bî-mecâl ve ba‘zı şurût ile dâ’ire-i istîmâna idhâl etmişidi. Şiddet-i ‘illet vücûdu şuyû‘ bulmadıkça Vehhâbiler hudûd-ı Bağdâd'ı tecâvüz edemeyüp, bâ-vücûd-ı ta‘assub savletinden tecânüb ve bi'z-zarûre tarafına izhâr-ı vedâd ü tehabbüb edüp, ehâlî-yi Bağdâd dahi sâye-i ‘adl ü dâdında mutma’innü'l-bâl ve tüccâr u sûdâ-gerân, zemânında tecrîm ü tagrîmden âzâde olarak müktesib-i sunûf-ı emvâl olup, Diyârbekir'den Basra hudûduna dek turuk u me‘âbir, zemânında âsûde ve lusûs u garet-gerân ecme-i ihtifâda gunûde olduğundan gayri, bu dârât u ihtişâm ile [Ü4  - V ] Devlet-i ‘aliyye'nin tavk-ı itâ‘atini gerden-i rıkkıyyetine bend ve beher sene taraf-ı hümâyûna ve sâyir erkân-ı Saltanat'a hedâyây-ı vâfire irsâliyle nahl-i mahabbetini kulûb-ı ekâbirde berûmend eyler idi. Mısr-ı Kahire seferinde mesârıfa medâr olmak içün iki bin kîse kadar meblağ Ordu-yi hümâyûn'a imdâd ve Bağdâd'da vücûd-ı vüzerâ ehemm olmasa, bi'n-nefs sefere ‘azimet etmek ve uğur-ı Pâdişâhî'de bezl-i mâ-melek ile hakk-ı nân u nemeki îfâ eylemek şevkıni îrâd eyler idi. Rütbe-i şecâ‘ati ber-kemâl ve cûd u sehâda iktisâda ri‘âyet eder bir Vezîr-i ‘adîmü'l-misâl olup, sâha-i hestîden fikdânı, kutr-ı ‘Irâk'ı mâtem-zede-i şiven ü perîşânî ve belki hem-hudûd olan ehl-i İran'ı üftâde-i tâkçe-i nâ-be-sâmânî eyledi.
Beher sâl etrâf u eknâfdan kasd-ı istimnâh ile tevârüd eden fukarâya mudârabeden hâsıl olan mâlından yüz kîse ifrâz ü i‘tâ ile isticlâb-ı hayr-ı du‘â ve tezvîc-i benât-ı zu‘afâ ve iksâ ü ihtinân-ı evlâd-ı fukarâ ile nâmını sebt-i cerîde-i eshıyâ eylediği ma‘lûm-i sükkân-ı Zevrâ'dır. Derûn-ı Bağdâd'da câmi‘ ve kitâbhâne ve medrese binâ ve bunların vezâyifine sarf içün ba‘zı müsakkafât iştirâ eylediği mütevâtir ü meşhûrdur.
Siniyy-i ‘ömrü seksan seneye mütekârib ve yirmi dört seneye karîb Bağdâd ve Basra ve Şehrizor eyâletlerine tasarruf ile dünyâdan kâm almış bir Vezîr-i celîlü'l-menâkıb idi. Müşârun ileyhin vefâtı sebebi ile haşerâtın zabt u rabtı lâzım geldiğinden, ittifâk-ı vücûh-ı serhadd ile Mîr-i mîrân'dan Kethudâsı ‘Ali Paşa Kâ‘im1-makam nasb olunup, Vezâret'e liyâkati dahi ‘arz u mahzar ile ma‘rûz-ı Der-i devlet kılındığına binâ’en, Kayim-makamlık emr-i celîlü'ş-şânı ısdâr ve tarafına tesyâr olunduğundan başka, muhallefât-ı müteveffâda ve sâyir lüzûmu olan [Ü4  - V ] mâddelerde izhâr-ı sadâkat ve ibrâz-ı hıdmet eyler ise, matlabı ile bekâm olacağı va‘di dahi tarafına ifâde vü ifhâm olundu.
