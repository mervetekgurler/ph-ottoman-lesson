Nasb-ı Emîn-i Surre
Şehr-i mezkûrun yirmi dokuzuncu günü^ Serdârlar Kâtibi olan Mehmed Sâdık Efendi, Surre Emîni nasb u ta‘yîn ve ser-i iftiharı destâr-ı kafesî ile tezyîn olunmuşidi. Birkaç gün murûrunda merkum izhâr-ı fakr u fâka ile ‘adîmü'l-liyâka olduğunu etrâfa işâ‘a ve bir maslahata el urmayup, vaktini izâ‘a eylediği tehakkuk eylediğinden ‘azl olunup, Sadrıa‘zam ve bedr-i efham hazretlerinin [Ü4  - V ] Kapucular Kethudâsı olan Sıbğatullah Ağa fi'l-hâl Surre Emâneti hil‘atiyle tebcîl ve masrafına medâr olmak içün taraf-ı vâzıhu'ş-şeref-i hazret-i Sadâret-penâhî'den ve muntazamü'l-hâl olan ‘uzamây-ı ricâl-i Devlet-i ‘aliyye taraflarından i‘âne ile me‘mûriyyeti teshîl olundu.
