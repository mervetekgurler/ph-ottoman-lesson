‘Azl-i Defterdâr-ı Mısır
Bir müddetden berü Mısr-ı Kahire'de Defterdâr ve ahz u def‘ ile evkat-güzâr olan Mehmed Şerîf Efendi'nin müterettib-i ‘uhde-i kifâyeti kılınan umûrda esbâb-ı ma‘lûme ile ‘aczi bedîdâr ve lüzûm-ı ‘azli karâr-gîr-i müsteşîr ü müsteşâr olduğuna binâ‘en, işbu Cumâdelâhıre'nin ikinci Hamîs günü, Efendi-yi mûmâ ileyh ‘azl olunup, o taraf ahvâline vukuf-ı tâmmı olan Defterdâr-ı sâbık Mehmed Recâ‘î Efendi bi'l-intihâb Mısır Defterdârlığı'yla kâm-yâb oldu.
