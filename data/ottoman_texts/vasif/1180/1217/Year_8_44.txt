‘Azl-i Voyvoda-i Boğdan ve ba‘zı vekçk
Sâbıka Eflâk Voyvodası Mihal'den sudûr eden telâş u ıztırâb ve o vesîle ile ehâlîye ‘ârız olan pîç ü tâb, Rûsiyyelü'ye ser-rişte-i su’âl ü cevâb olup, birkaç defa Re’îsülküttâb Efendi ile Rûsiyye Elçisi ‘akd-i meclis-i mükâleme ve Memleketeyn ehâlîsi hakkında beyne'd-devleteyn müstekarr olan ‘ahdin îfâsiyçün hayli mübâhase vü mücâdele olunduğundan fazla, Rûsiyye İmperatoru dahi bu mâddeyi serd ü beyân ile ‘atebe-i felek-

◊ 29 Cumâdelûlâ 1217 = 27 Eylül 1802 Pazartesi.

◊ ◊ 2 Cumâdelâhır 1217 = 30 Eylül 1802 Perşembe. mertebe-i Şâhâne'ye ‘arz-ı kabâle eyleyüp, bundan garazları dahi hem-civâr oldukları memleket-i Pâdişâhî'nin âsûde vü istısfâsı olup, tahtında garaz-ı âhar ve kasd-ı dîger olmadığını ifâde etmişler idi. Cemî‘ devletlerde iktizây-ı hâl ile zuhûr eden ‘avârız-ı mülkiyye, re‘âyâsını ‘ale'l-ıtlâk giriftâr-ı mihen ü meşâkk etmek umûr-ı zarûriyyeden olduğu gibi, Eflâk [V ] ve Boğdan [Ü4 ] re‘âyâsına dahi ba‘zı mesâlih-i Devlet-i ‘aliyye zımnında tetarruk eden tekâlîf-i cüz‘iyye, indifâ‘-ı ihtilâl hasebiyle bi'l-külliyye zâyil ve fîmâ-ba‘d sâye-i hemâ-vâye-i Şâhâne'de cümlesi müsterîh ü fârig-i dil olacağları bastıyla, dâhil-i ‘ahid-nâme-i hümâyûn olan şurûtun ibkâ vü istimrârına kemâ-fi's-sâbık ri‘âyet olunacağı ve Memleketeyn'e mücerrebü'l-etvâr birer Voyvoda nasbı ile re‘âyânın refâh-ı hâl ve âsâyiş-i bâlleri tahsîl kılınacağı ifhâm ve bu mukaddimât-ı müselleme ile o taraf ilzâm olunduğundan gayri, bi'l-muhâbere îpsilanti'nin oğlu bâlâda işâret olunduğu vech üzere Eflâk'a Voyvoda nasb olunmuşidi. Boğdan memleketine dahi mişvârı ma‘lûm ve haysiyyeti mefhûm bir şahsın ta‘yînini zarûret-i vakt îcâb eylediğine binâ‘en, birkaç def‘a hıdmeti tecribe olunan Kostantin Bey-zâde Aleksandra Moruzi'nin Boğdan'a Voyvoda nasb olunması tasmîm ve bâdî-yi emrde Rûsiyye Elçisi, merkumu ‘adem-i istısvâb ile lâ-‘ale't-ta‘yîn dîgerini sevk u takdîm etmişiken, Re‘îsülküttâb Efendi tarafından ba‘zı ecvibe-i müskite ile ilâne ve def‘-i ‘özr ü behâne kılınup, işbu Cumâdelâhıre'nin dördüncü Cum‘aertesi günü' mersûm Aleksandra kapuya ihzâr ve Boğdan Voyvodası nasbı ile neşve-dâr-ı câm-ı2399 iftihâr kılındı.
