Binây-ı enbâr der-Üsküdâr
Fâyidesi mahallinde mezkûr olarak mukaddemâ Üsküdâr'da bir enbâr binâ ve derûnuna zehâyir imlâ olunmuşidi. Tersâne tarafında olan zahîre enbârlarının ba‘zısı havz-ı kebîr sâhasına lüzûmu olduğundan, iddihâr-ı zehâyire min-ciheti'l-mekân müzâyaka terettüb edüp, teshîlen li-erzâkı'l-‘ibâd, Hubûbât Nâzırı olan Ahmed ‘Âtıf Efendi nezâretiyle Üsküdâr'da bir enbâr dahi bünyâd olunmak murâd olunmuşidi. Efendi-yi mûmâ ileyh bi-hasebi'l-iktizâ Sadrıa‘zam Kethudâsı nasb olunduysa dahi, mukaddemâ emr-i bînâya mübâşereti hasebiyle zikr olunan enbârın itmâmı ‘uhde-i himmetine tahmîl ve sa‘y-i cemîl ile bu esnâda tekmîl olunduğundan başka, mukaddemâ inşâ [Ü4  - V ] olunan enbâr gibi bu dahi üç yük zahîre ihâta etmek üzere tahmîn olunmuşiken, ba‘de'l-ikmâl dört yük yirmi bin
kîle zahire teşhînine mütehammil olduğu, mahmûlü olduğu erzâk-ı ‘ibâdın feyz u bereketine delâlet etdiği zâhirdir.
Enbâr-ı mezkûrun inşâsına târîhler ‘arz u takdîm ve Sürûrî'nin târîhi pesendîde olduğundan, bu mahalle terkîm olundu:
Tâk-ı ‘âlîsine sebt ile Sürûrî târîh
*
Hakk bu enbâr-ı bülendi ede kenzü'l-berekât
(olSjJ' j^ öXj JJjL jUîl j &lt;j^)
Vak‘a-i Vehhâbiyân ve vuku‘-ı meşveret ve Vezâret-dâden be-Şerîf Mehmed Efendi be-Livâ‘-i Cidde ve Mîr-i mîrân-şüden-i Sa‘îd Ağa be-şart-ı muhâfaza-i Medîne-i münevvere
Birkaç mahalde hâlleri ‘ale'l-icmâl mücelled-i vekayi‘a kayd u îsâl olunan Vehhâbîler'in yevmen-fe-yevmen Memâlik-i mahrûsetü'l-mesâlik-i Şâhâne'ye te‘addî vü tecâvüzleri ve istihlâl-i emvâl-i Müslimîn ve ibâha-i katl-i Muvahhidîn ile tav‘an ev kerhen ekser kabâyili taraflarına imâleleri ve ednâ mâddeyi ser-rişte-i nizâ‘ eyleyerek, Bağdâd Vâlîsi ile mücâdele vü mu‘âraza ve ‘ale'l-gafle Eyâlet-i Bağdâd'a tehattî ile kubbe-i darîh-i hazret-i Hüseyin'i hedm ve derûnunda olan nefâyis-i emvâl ve yâdigâr-ı A‘câm'ı nehb ü garet ve nüfûs-ı kesîreyi katle mücâseretleri ve bu reftâr-ı bâgıyâne ehl-i İran'a gayet girân gelüp, hazret-i Hüseyin'e olan fart-ı garâm ve mezîd-i hubb u hüyâmları hasebiyle mâlik-i zimâm-ı İraniyân olan Baba ‘Ali Hân, Bağdâd Valîsi'ne mahsûs nâme ve âdem tesyîr ve kavm-i mezkûrun haklarından gelinmediği takdîrde küllî asker ile hıtta-i Bağdâd dâhilinden murûr ve Vehhâbîler'den ahz-ı sâra sarf u makdûr eyleyeceğini tahrîr eylediğinden başka, ser-i katâr-ı Vehhâbiyân olan Su‘ûd-oğlu'nun Şerîf-i Mekke'ye mahsûs mektûbu gelüp, mefhûmu [Ü4  - V ] müşârun ileyhi dîn-i bâtılına da‘vet ve icâbet etmediği sûretde üzerine varacağından ‘ibâret ve refte refte kabâyil-i Hicâz'ı bâgî-yi mezkûr kendüye bend etdiğinden, bu tarafda mukabeleye kudret kalmayup, ehâlî-yi Haremeyn ve sükkân-ı buk‘ateyn mer‘ûbu'l-kulûb ve râhatları min-külli'l-cihât meslûb olduğunu mübeyyin müşârun ileyhin Dergâh-ı vâlâ'ya mahsûs neccâb ile ‘arîzası vârid ve bu haber-i bârid, hadşe-resân-ı ezhân-ı erbâb-ı mesânid olmuşidi. Bâgî-yi merkumun tavrı, Havâric'e mahsûs etvârdan olup, [Beyt]: *
Sürûrî'nin tarih düşürdüğü bu mısra‘ için bk. Sürûrî, Dîvân-ı Sürûrî, s.42.
Bâtıl hemîşe bâtıl [u] bîhûdedir velî * Müşkil budur ki sûret-i Hakk'dan zuhûr eder
mefhûmu üzere bâdî-yi emrde izhâr-ı takvâ vü salâh ve umûr-ı bâtılalarına takviye verdikden sonra, rekîz-i zamîrleri olan mefsedete revâc vererek, şâkkü's-silâh ve mütesaddî-yi emr-i kıtâl ü kifâh olageldikleri Karâmita ve Şâh İsmâ‘îl ve bunlara müşâbih olan ehl-i zeyg u dalâlin kıssalarından ma‘lûm ve garaz-ı aslîleri zabt-ı memleket ve tahsîl-i riyâset ve celb-i emvâl ve aktâr-ı arza ilkây-ı ihtilâl olduğu meczûmdur.
Nüfûs-ı beşeriyye -ki emmâret bi's-sû‘dur- müştehiyyât-ı dünyeviyyeye râgıb ve kesb-i huzûzât u lehviyyâta tâlib ve hevâlarına muvâfık tavra bilâ-te‘emmül meyl ü rükûn ve intikâm-ı İlâhiyye'yi hâtırdan ihrâc ile müsâ‘ade-i se-rûze-i rûzgârdan memnûn olarak bagy u tuğyânları rûz-be-rûz efzûn olup, hadd-i ma‘lûm tahtında olan ânât-ı istidrâcları gâyete ve zulm ü te‘addîleri nihâyete vâsıl oldukda, batş u kahr-ı cenâb-ı Muktedir ile sevret-i cem‘iyyetleri münkesir ve dimâ‘-i fâsideleri münhemirr ve kuvvet-i mevhûmeleri za‘fa mübeddel ve tedbîrât-ı sahîfeleri [Ü4  - V ] bi'l-külliyye mu‘attal olduğu mücerreb-i erbâb-ı i‘tibâr ve ma‘lûm-i kâr-âzmudegân-ı rûzgârdır. Kavm-i mezkûra ittibâ‘ murâd edenler ehl-i İslâm'dan birini katl etmedikce derecelerine vâsıl ve dâyire-i bagy u fesâdlarına dâhil olmayacağı, ihdâs etdikleri âyîn-i cedîdin mukaddimâtından ve mü‘min-i2405 muvahhide müşrik ıtlâkı, mezheb-i mübtedi‘aları usûlünden olup, hattâ vaz‘ etdikleri âyîn, ‘ulemây-ı Bağdâd tarafından tedvîn ve mu‘tekadât-ı zâyifeleri delâyil-i müberhene ile ibtâl u tehcîn olunduğu, bu Fakır'in manzûru olmuşdur. Biz yine sadede gelelim. Vehhâbîler'in on beş seneden berü izhâr etdikleri ‘utüvv ü fesâd ve ikâmet-gâhlarına varınca âsâr-ı ‘imâr ve gadîr u âbâr nâ-bûd ve tarîk-ı tedbîrleri mesdûd olup, üç-dört sene mukaddem Bağdâd Vâlîsi tarafından vâfir asker ve top ve sâyir levâzımât tertîb ve tegallüben taht-ı hükûmetlerinde olan Lahsâ üzerine sevk u tesrîb olunup, ber-vefk-ı dil-hâh bir maslahat görülmediğinden, Basra ve berü taraflara tecâvüz etmameleri sûretinde ‘akd-ı musâlaha ve terk-i mükâfeha olunduğu ve el-yevm havâlî-yi Şâm'a dek ‘aşâyir ü kabâyili ifsâd ve ister istemez re‘y ü irâdelerine münkâd eyledikleri şuyû‘ ve her tarafdan bu haber-i hayret-eser mesmû‘ olmağla, memâlik-i Devlet-i ‘aliyye'ye sereyân eden bagy u tuğyânları ve ‘ale'l-husûs Haremeyn-i muhteremeyn ve
*
Bu beyit Bâkının Dîvân^ndan alınmıştır; bk. Bâkı, Dîvân-ı Bâkı, İstanbul 1276, s. 206. buk‘ateyn-i mübâreketeyn ehâlîsine ızmâr etdikleri husûmetden terettüb edecek zulm ü ‘udvânları izâle olunmak mütehattim-i himmet-i Saltanat-ı seniyye olduğuna binâ’en, birkaç defa bu keyfiyyet-i müdhişe huzûr-ı Sadr-ı ‘âlî'de erbâb-ı şûrâ ve ashâb-ı ârâ ile müzâkere olunup, [Ü4  - V ] emr-i mezkûr mu‘zamât-ı umûr-ı dîniyyeden olmağla, sudûr-ı ‘ulemâ ictimâ‘ıyla çâresine bakılmak tezkâr ve ba‘zılar ibtidây-ı hâlde ‘ulemâ ile ‘umûm meşvereti in‘ikadında şâyed icrâsı müte‘azzir bir re’ye2406 karâr verilüp, insilâb-ı esbâb-ı imkân ile ‘adem-i tenfîzi sebeb-i kıl ü kal olacağını ihtâr ve sudûr-ı ‘ulemâ ikişer ikişer meclis-i Fetvâ-penâhî'ye ihzâr olunarak, Şerîf-i Mekke'nin mektûbu kırâ’at ve mülâhazaları istikşâf olundukdan sonra, ‘akd-i encümen-i meşveret kılınmak emr-i savâb olduğunu işrâb etmişler idi. Îrâd olunan su‘âl, muvâfık-ı vakt ü hâl olup, ol vechile ‘amelde müttehidü'l-kelime olmalarıyla, keyfiyyet lede'l-istîzân2407 Şeyhulislâm Efendi hazretlerine ifâde vü beyân olunup, vech-i meşrûh üzere sudûr-ı kirâma nakl-i mâ-cerâ ve Şerîf cenâblarının mektûbu ikrâ olundukda, bâgı-yi merkumun def-i mazarratı min-külli'l-vücûh ehemm ise dahi, asker-i kesîf sevkınde ta‘b-ı küllî zâhir ve zemân ü mekânın ‘adem-i müsâ‘adesiyle bir maslahat-ı nâfi‘a müşâhede olunmayacağı zihne mütebâdir olup, şimdilik tîz elden hudûd-ı Devlet-i ‘aliyye'yi muhâfaza ile def‘-i sâyil eylemek sûretinde Medîne-i münevvere'ye yedi-sekiz yüz kadar âdem ile bir Muhâfız ve Cidde gümrüğüne bi'l-külliyye müstevlî olan Şerîf-i Mekke'nin ta‘arruzunu def‘ ve ol havâlîyi muhârese ile şürûr-ı bugatı men‘ eder bir Vezîr dahi Cidde muhâfazısına ta‘yîn olunmak ve Bağdâd Monlası Hibetullah Efendi ehl-i ‘ilm ve ‘Arabî tekellüm eder bir zât olup, Vehhâbîler'e şevket-i Devlet-i ebed-müddet'i beyân ile meknûn-ı zamîrlerine muttali‘ olmak hâl ‘ani'l-fâyide olmadığını [Ü4  - V ] beyân eylediklerini semâhatlü Şeyhulislâm Efendi bir şukka ile ‘arz-ı Südde-i serîr-i a‘lâ eyleyüp, işbu Cumâdelâhıre evâhırında^ Sadrıa‘zam ve Kapudan Paşa hazerâtı ve sudûr-ı kirâm ve Yeniçeri Ağası ve sâyir ashâb-ı şûrâ, hâne-i Fetvâ-penâhî'de ictimâ‘ edüp, Bâb-ı ‘âlî'de kaleme alınan mevâdd kağıdı ve Şerîf-i Mekke'nin mektûbu ve sudûr-ı kirâmın netîce-i tedbîrlerini mutazammın olan şukka vâhiden-ba‘de-vâhidin kırâ‘at olunup, emr-i muhâfazaya dâyir olan tedbîr, mutâbık-ı irâde-i sagır ü kebîr olup, ancak diyâr-ı Necid, Haremeyn'in kilârı makamında olmağla, mu‘âdât-ı cânibeyn takrîbi ile Necidîler zahîreyi kat‘ edecekleri ihtimâlât-ı ‘akliyyeden olduğuna binâ‘en, sükkân-ı Bathâ ve kuttân-ı Beyt-i Mevlâ zarûret-i zehâyire mübtelâ olmamak içün Mısır Vâlîsi'ne bâlâsı hatt-ı hümâyûn ile muhallâ emr-i ‘âlî ve Hibetullah2408 Efendi'nin Âsitâne'den müstakıllen me’mûriyyetini2409 Vehhâbîler ‘adem-i idrâk ile taraf-ı Bağdâd'dan2410 irsâl olunduğunu cezm ve ‘ummâl-i Bağdâd'a olan gayzları sebebi ile mükâbere ile imrâr-ı vakt edeceklerini îrâd ve âharının tesyârını murâd eylediklerine mümâşât olunup, mevâdd-ı mezkûreye bu vechile nizâm vermek üzere meclise hıtâm verilüp, vâki‘ olan ebhâsın hulâsası ma‘rûz-ı dergâh-ı Şehriyâr-ı enâm kılınmışidi.
Cidde Vâlîliği'ne ve Medîne-i münevvere Muhâfızlığı'na tasmîm olunan vüzerây-ı ‘izâmın tîz elden hareketleri mevhûm ve i‘ânet-i külliyye talebiyle Devlet-i ‘aliyye'ye teklîf-i mâlâ-yutak eyleyecekleri ma‘lûm olup, farz-ı muhâl ile metâliblerine müsâ‘ade olunsa bile, üç-beş mâh zarfında ancak o câniblere vusûl bulacağları zâhir olmağla, [Ü4  - V ] Mısır Defterdârı olan Şerîf Mehmed Efendi, Defterdârlık'dan isti‘fâ ve ferîza-i haccı edâ temenniyâtında olduğundan fazla, el-yevm Cidde'nin Vâlî'den huluvvü hasebiyle Vezâret ile Cidde Vâlîliği dahi tevcîh olunursa, hıdmet-i Pâdişâhî'de sarf-ı makdûr eyleyeceği ba‘zı mahalle olan tahrîrâtında mezkûr olmağla, mûmâ ileyh ‘an-asl merâtib-i ‘ulyây-ı Devlet-i ‘aliyye'de istihdâm olunmuş ve tabâyi‘-i nâsa muvâfık hareket ile kesb-i şöhret etmiş bir zât olmağla, Cidde'ye bâ-Rütbe-i Vezâret ta‘yîn olunması istısvâb ve Yûsuf Paşa Kethudâsı Sa‘îd Ağa dahi Medîne-i münevvere'de bir müddet Kâyim-makâmlık ile ikâmet ve ehâlî ile ülfet ve ‘ale'l-husûs birkaç def‘a Vehhâbîler tarafına meb‘ûs olarak kesb-i müvâneset etmekden nâşî, Mîr-i mîrânlık ile Medîne-i münevvere muhâfazası ‘uhdesine ihâle olunmakda sühûlet-i maslahat mütehakkak olduğundan gayri, Cidde Vâlîsi'nin Medîne'de ikâmetini zarûriyyât-ı vakt îcâb eylediği hâlde, te‘addüd-i vüzerâ ile maslahata târî olacak fesâd zâyil olacağı ve mûmâ ileyh bi-hasebi'r-rütbe müşârun ileyhin ma‘iyyetinde olup, emr ü nehyini ısgâya mecbûr olacağı ve Şerîf Efendi'ye Vezâret verildiği hâlde mükemmel kapusu2411 halkı maslahatı me‘mûresine vefâ etmeyüp, beher hâl askere muhtâc olduğu hasebiyle Mısr-ı Kâhire'den bin nefer asker ve Mısır topçularından bir orta ve mikdâr-ı vâfî sür‘at topu ve cebe-hâne irsâl olunmak ve asker-i mezkûrun bir senelik takdîr olunan şehriyye ve katık-behâları Mısır Hazînesi'nden2412 ‘an-nakdin Vâlî-yi müşârun ileyhe teslîm ve zahîreleri dahi Süveys îskelesi'nden sefinelere teşhîn ü irsâl olunmak keyfiyyâtı Rikâb-ı kâm-yâb-ı Husrevâne'ye
[Ü4  - V ] ‘arz u takdîm olundukda, mûcebince ‘amel olunmak bâbında hatt-ı hümâyûn şeref-sudûr olmağla, işbu Recebü'l-ferdin ikinci Cum‘a günü' Şerîf Mehmed Efendi'ye Rütbe-i vâlâ-yı Vezâret'le Cidde Sancağı ve Habeş Eyâleti ve Sa‘îd Ağa'ya bâ-Rütbe-i Mîr-i mîrânî Medîne-i müneverre Muhâfızlığı tevcîh ü ihsân ve suver-i me‘mûriyyetleri taraflarına ifâde vü beyân olundu.
