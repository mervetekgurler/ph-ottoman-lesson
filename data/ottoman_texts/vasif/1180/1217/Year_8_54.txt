Mükâleme-i Re‘îsülküttâb Efendi be-Elçi-yi İngiliz


u Cumâdelâhıre evâhırında^ [Ü4  - V ] İngiliz Elçisi'nin Baş-tercemânı, Re’îsülküttâb Efendi'ye gelüp: —Bu günkü gün elçi sizinle mülâkat eyleyecekdir” demekle, ahşâm vakti elçi-yi mersûm Re’îsülküttâb Efendi'nin konağına gelüp, rüsûm-ı ‘âdiyye icrâsı ‘akîbinde Bağdâd'dan tahrîrâtı gelüp, beyne'l-ehâlî münâfese vü münâkaşa vukü‘uyla nâr-ı fitne feverân ve vâfir kimse terk-i ser ü cân eylediğini beyân ve: “Kethudâ ‘Ali Paşa fitneyi teskîn ile memleketi te’mîn ve Vezâret'e cümleden elyak olup, ehâlî-yi Bağdâd dahi tarafına müncezib ve muhâliflerine galib olduğundan gayri, Kerbelâ mâddesi medâr-ı teharrük-i İraniyân ve ‘adem-i muhâfaza behâneleriyle Devlet-i ‘aliyye'ye ‘azv-i kusûr eyleyecekleri zâhir u ‘ıyân ve bâ-husûs Vehhâbîler'in dahi Memâlik-i mahrûse'ye tekrâr şenn ü garetleri agleb-i ihtimâl ve kutr-ı Bağdâd'ın bu esbâb ile Vâlî'den huluvvü nev-be-nev hudûs-i ihtilâle sebeb olacağı zâhir-i hâl olmağla, İngiliz Devleti, Devlet-i ‘aliyye ile müttefik bulundukları hasebiyle mesmû‘ât u ma‘lûmâtı ifâdeye mecbûr ve Bağdâd ve mülhakatı bi'l-Vezâre ‘Ali Paşa'ya verilmek min-ehemmi'l-umûrdur” deyerek saded-i âhara sarf-ı nazar ve: —Hind münâsebeti ile bundan akdem İran halkıyla beynimizde ‘ahid mukarrer olup, Devlet-i ‘aliyye, İranîler ile ittifâka rağbet ederler ise, o tarafda olan Konsolos'umuza mahsûs ittifâk mâddesini tahrîr ve nizâmına sâk-ı ihtimâm-ı teşmîr edeyim. İranîler hudûdlarından ve Devlet-i ‘aliyye askeri berü tarafdan bi'l-ittifâk hareket ile Vehhâbîler'i te’dîb ü tedmîr mümkindir” dedikde, vüzerây-ı ‘izâm hazerâtının mutasarrıf oldukları eyâlât ve elviyede mîrî ile dâd ü sitedleri ve cihet-i uhrâ ile ahz2415 u i‘tâları olup, hîn-i intikallerinde [Ü4  - V ] muhallefâtlarıyla düyûn-ı sâbiteleri ‘ale'l-ıtlâk istîfâ olunmak, usûl-i kavâ‘id-i Devlet-i ebed-müddet'den olup, bâ-husûs Bağdâd Vâlîsi yirmi dört sene kadar üç eyâlete bi'l-istiklâl tasarruf ve mukata‘ât ve sâyir vâridât-ı devletden zimmetinde kati çok meblağ terâküm ü tekâsüf edüp, cem‘ eylediği emvâl bâlâda tahrîr olunan ‘illet ile devlete intikal etmişiken, ‘Ali Paşa muhallefât-ı mezkûreye dâyir ve cevâyiz ve mu‘ayyenât-ı sâyireye müte‘allık bir şey’ yazmayup, bu sebeble muhâbereye zarûret ilcâ ve izhâr-ı sadâkat ve irâde-i devlete muvâfık hareket eyledikde, bi'l-Vezâre Bağdâd ve mülhakatı tarafına tevcîh olunacağı va‘d ve Kayim-makamlık emr-i ‘âlî-şânı tarafına gönderilmek dahi netîce-i metâlibine mukaddime ittihâz olunmuşidi. Kaldı ki, İraniyân ile Devlet-i ‘aliyye'nin musâlahası vaktinde Meşhed-i İmâm Hüseyin'e bu tarafdan sûr binâsı der-meyân olundukda, ‘Acemler sûr mâddesini ziyâretden

◊ 21-29 Cumâdelâhır 1217 = 19-27 Ekim 1802.
memnû‘iyyetlerine ve her tarafdan bir bâb ihtirâ‘ıyla giderek resm-i ziyâret nâmıyla şey talebine haml edüp, nizâ‘ları mümtedd ve ısrâr u ‘inâdları müştedd olduğundan, burc u bârû binâsı ilga ve matlûbları üzere fasl-ı da‘vâ olunup, İmâm ‘Ali radıyallâhu ‘anh hazretlerinin Meşhed-i şerîf'leri gibi etrâfı müsevver ü metîn ve top ve sâyir esbâb-ı tehaffuz ile müstahkem ü rasîn kılınsa idi, mazarrat-ı ecânibden her hâlde emîn olacağı ve ‘ayn-i insâf ile hakîkat-i emre nazar olunsa, kazâyı da‘vet ü taleb ile bu hasârete kendüleri sebeb olup, nefislerine levm etseler ensebdir. Lâkin bu hâl ile yine hükümrân-ı ehl-i İran olan Baba Hân ve müdîrlerine taraf-ı Sadâret-penâhî'den mektûblar yazılup, hedâyâ ile bir âdem irsâli [Ü4  - V ] tasmîm ve İranîler ile ittifâkda fâyide melhûz olmayup, zîrâ A‘câm'ın Vehhâbîler üzerine âhar tarîkı olmamağla, lâ-mahâle devlet hudûdu dâhilinden murûra muhtâc ve kavm-i mezkûrun o havâlîye ayak basmaları maslahat-ı devlete muvâfık olmadığı ve Vehhâbîler'in kesr-i ünf-i nahvetleri zımnında her tarafdan icrây-ı tedbîr ve kuvve-i kahire-i Saltanat-ı seniyye'yi ifâde içün lisân-ı ‘Arabî'ye kadir ve ilzâm u ma‘kûlu ifhâma muktedir bir âdem gönderilmek menvî-yi zamîr olduğunu Efendi-yi mûmâ ileyh ifâde vü takrîr eyledikde, elçi-yi mersûm: —Benim murâdım dahi bu keyfiyyâtı ihtâr idi. Çünki bu tedbîrâta teşebbüs olunup, ‘Ali Paşa'ya Bağdâd va‘d olunmuş, hasale'l-matlûb2416 ” deyerek yerinden hareket ve geldiği semte ‘azîmet eyledi.
Elçi-yi mersûmun iltizâm-ı mâ-yelzem sûretinde bu makule güft-gûya tesaddîsi ‘Ali Paşa tarafından Konsolos vesâtatıyla ba‘zı şey‘ va‘dine mahmûl olduğu, karâyin-i hâliyye ile ma‘lûm-i ‘umûm-ı erbâb-ı fühûmdur.
