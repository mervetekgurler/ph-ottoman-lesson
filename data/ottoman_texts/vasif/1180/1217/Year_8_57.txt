İhsân-ı Vezâret ve tevcîh-i Eyâlet-i Bağdâd ve Basra ve Şehrizor be-Kethudâ ‘Ali Paşa
Bundan akdem Bağdâd ve mülhakatına Vâlî ve yirmi dört sene kadar kutr-ı ‘Irâk'da merci‘-i esâfil ü e‘âlî olan Vezîr Süleymân Paşa, terk-i dâr-ı fenâ ve ‘azm-i sûy-i beka edüp, Kethudâ ve dâmâdı Mîr-i mîrân-ı kirâmdan ‘Ali Paşa ittifâk-ı vücûh-ı serhadd ile Kayim-makam nasb olunup, vücûd-ı kabiliyyet-i istihkak ile Rütbe-i Vezâret'e sezâ olduğu dahi o tarafdan vürûd eden ‘arz u mahzarda ‘alâ-tarîkı'l-istirhâm îmâ olunmuşidi. Eyâlet-i mezkûre Paşa-yı mûmâ ileyhe hasr-ı ‘aklî ile münhasır ve akrân u pâdâşlarına tefevvuk u rüchâniyyeti zâhir olduğundan gayri, semt-i hılâfında olan fitne-cûyân-ı memleketi tedmîr ü ifnâ ve ‘aşâyir ü kabâyili zabt u rabt [Ü4  - V ] ile te‘mîn-i etrâf u enhâ etdiği, her ne kadar rütbe-i sıhhate resîde olduysa dahi, kesret-i mâl ü dînâr ve vefret-i tuhaf u yâdigâr ile iştihâr bulan müteveffâ Süleymân Paşa'nın bedel-i muhallefâtına ve Vezâret-i mu‘ayyenâtına dâyir tarafından sadra şifâ verecek tahrîrât vârid olmayup, ikaz ü tezkîr zımnında Sadr-ı müşterî-tedbîr tarafından üslûb-ı hakîmâne üzere Paşa-yı mûmâ ileyhe kayime tahrîr ve haber zuhûruna dek emr-i Vezâret te‘hîr olunmuşidi. Paşa-yı mûmâ ileyh her hâlde rızây-ı cûy-ı devlet ve uğur-ı Pâdişâhî'de mâl değil cân fedâ edeceğini işâret eylediğinden başka, bedel-i muhallefât olarak yedi bin beş yüz kîse cânib-i mîrîye ve bin kîse ‘ivaz-ı Vezâret ve beş yüz kîse ricâl-i devlete tevzî‘ olunmak sûretinde gayr ez-‘avâyidât cem‘an dokuz bin kîse hıdmet ile îfây-ı lâzime-i ‘ubûdiyyet2418 ve bir mikdârını pîşîn irsâl ve kusûrunu ber-vech-i taksît edâ zımnında istimhâl eylediğini Sadr-ı Felâtûn-menkabet ‘arz-ı Südde-i gerdûn-rif‘at buyurduklarında, izn ü ruhsat-ı hazret-i Cihân-bânî tesvîg ü erzânî kılınup, işbu Recebü'l-ferdin on dördüncü Çehârşenbih günü mûmâ ileyhe gayet-i rütbet-i beşeriyye olan câh-ı vâlâ-yı Vezâret'le zikr olunan eyâlât tevcîh ü ihsân ve ân-be-ân müterabbıs u nigerân olduğu matlab-ı ‘azîzü'l-menâlin husûlüyle mesrûr u şâdân kılındı.
Müşârun ileyhin o derecelerde Devlet-i ‘aliyye'ye hıdmet edeceği mevhûm ve cüz’î şey’ teklîfi ile matlabını tahsîl esbâbına teşebbüs edeceği emr-i meczûm iken, Sadrıa‘zam-ı sütûde-şiyem hazretlerinin tedbîr-i dil-pezîr ve bast u temhîd buyurdukları [Ü4 ] mukaddimât-ı [V ] ma‘kulenin te’sîriyle Vezîr-i müşârun ileyh ifrâğ-ı cehd ü tâkat ve bâliğan-mâ-belağ Devlet-i ‘aliyye'ye hıdmet ile pend u nasîhat, hazret-i Sadru1's-sudûr'u mengûş-ı hûş u ru‘yet2419 eyledi.
