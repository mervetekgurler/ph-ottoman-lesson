İstitrâd
Vüzerây-ı ‘izâm hazerâtına tûğ ve sancak verilmek münâsebeti ile düvel-i mâzıyyede tûğ ve sancak ve livâ terkîb ü îcâdının mebde‘ ve ‘illeti ma‘lûm olmak fevâyid-i muhâzaradan ma‘dûd olduğuna binâ’en, emr-i mezbûru câmi‘ işbu makale şâhid-i zîbây-ı âsâra külâle kılındı.
Ma‘lûm ola ki, tûğ ve sancak ve livânın ihdâs u vaz‘ında sırr u hikmet budur ki, bir maslahata müteveccih olan nüfûs-ı kesîre bir bayrağın altına cem‘ oldukda, miyânelerinden tegayür ü ihtilâf gidüp, tevâfuk u i’tilâf ile hâlet-i vahdet peydâ ederler. Ya‘nî ol bayrak bunları müttefiku'l-kelime ve müttehidü'l-kalb etmeğe bir âlet olup, zîr-i livây-ı vâhidde ictimâ‘ ve pîşvâlarına iktidâ ve ittibâ‘ ile cümlesi birbirlerin vücûd-ı vâhid hükmünde tevehhüm ederler. Bu tasavvur-ı vehmî ile ittifâk u ittihâdları mütebeyyin olup, tahsîl-i metâlib ve kahr-ı mu‘ârızda cümlesi yek-dil ü yek-cihet olmağla, hamle vü savletde kuvvet ve bulûğ-ı mekasıdlarına sühûlet peydâ ederler. Ve bir bayrak altında müctema‘ olan rüfeka, devâ‘î-yi gayretle akrıbâ ve ta‘llukatdan ziyâde birbirleriyle me’lûf olurlar. Ve esnây-ı cengde mâdâm ki, bir gürûhun bayrağı ve sancağı meydânda kayimdir, ricâli harb u hücûma ikdâm edüp, cümleden fârig ve zaferden me’yûs olmazlar. Sancağı ve bayrağı ahz2420 ve telef olunan gürûha vehm ü havf istîlâ edüp, maktûl ü münhezim olmadıkları hâlde [V ] bile başı düşmüş [Ü4 ] şahıs gibi mütezelzil2421 olurlar. Ve bayrakların ve sancakların tûl-ı kameti ve elvân ve nukuş-ı gûnâ-gûn ve zerrîn top ve ‘alemler ile zîb ü zîneti tecemmü‘-i havâtır ve ittihâd-ı himmet fâyidesinden gayri, ikdâma cür’et ü cesâret ve düşmen cânibine ilkay-ı havf ve îrâs-ı dehşet ü mehâbete bâ‘isdir.
Âvâze-i Mehter-hâne tarîk-ı sâmi‘adan rûha cür’et ve şevk u şecâ‘at verüp, cânib-i hasma mûris-i havf u dehşet olduğu gibi elviye ve sancakların nümâyişi dahi tarîk-ı bâsıradan ashâbına ictimâ‘-ı himmet ve neşve-i hamiyyet verüp, muhâlif tarafa havf u haşyet ihdâs eder. Düvel-i sâlife ve ümem-i mâzıyyede âlât-ı Mehter-hâne'yi gûnâ-gûn isti‘mâl etdikleri gibi bayrakları ve sancakları dahi gûnâ-gûn ihtiyâr eylediler. Ve ba‘zıları kalîl ve ba‘zısı müte‘addid ü mütenevvi‘ isti‘mâl eyledi.
Resûl-i ekrem sallallâhu Te‘âlâ aleyhi i ve sellem* vaktinde Mehter-hâne'ye müte‘allık bir sadâ yoğidi. Ammâ bayrak var idi. Hicret-i Nebeviyye ‘aleyhi efdalü't-tahiyyenin ibtidâ senesi Şâm'dan gelan kârbân-ı Kureyş -ki ser-i kâfile Ebû Cehil ile üç yüz mikdârı küffâr-ı Kureyş idiler- bunların niyyetine otuz nefer muhâcirîn ta‘yîn buyurulup, Resûl-i ekrem sallallâhu Te‘âlâ ‘alyhi ve sellem mübârek elleriyle bir mızrağa beyâz bezden bir livâ ‘akd edüp, Ebû Mersed nâm behâdırın dûşuna verüp, cümleye Hamza bin ‘Abdülmuttalib, Serdâr-ı seriyye ta‘yîn olunup gönderilmiş idi. İslâm'da ibtidâ ‘akd olunan livâ, bu livây-ı beyzâdır. Ve ibtidâ niyyet-i ganâyim ile gönderilen seriyye, bu seriyye-i müteberrikedir. Mezbûr —Ebû Mersed bayrakdârların pîrîdir” derler. Ve Sultân-ı enbiyâ ‘aleyhi mine's-salâti2422 evfâhâ [Ü4  - V ] askere hem-râh oldukları sefere —Gazve” derler. Bile olmadıkları sefere —Seriyye” derler. Ve seriyye dört yüz nefere dek ıtlâk olunur. Ve livâ ol ‘alemdir ki, sâhib-i ceyşin mahalline ‘alâmet olmak içün götürürler. Tâ Hayber Gazâsı'na gelince serâyâ ve gazavâta bu livây-ı mübârek götürülüp, Hayber Gazâsı'nda bir siyâh livây-ı kebîr dahi ‘akd olunup, —Râyet” ismiyle müsemmâ oldu. Ve livâ ve râyet müterâdifân olup, ikisi bir ma‘nâya isti‘mâl olunduğu ‘ulemây-ı lügat beyninde ma‘lûmdur. Fî-zemâninâ hâzâ livâyâ, —Bayrak” ve râyete, —Sancak” derler. Sonra ‘asr-ı Hulefâ'da bu bayraklar ve sancaklar gûnâ-gûn olup, envâ‘ı çoğaldı. Hulefây-ı ‘Abbâsiyye, Benî Hâşim'den olan şühedây-ı Kerbelâ'ya hüzn ü mâtem iş‘ârı içün ‘ale'l-‘umûm siyâh bayrak çekdiler. Ve libâsların dahi siyâh eylediler. Ol sebeble anlara —Müsevvide” tesmiye olunmuşdur. Sonra Benî Tâlib, ‘Abbâsiyye üzerine hücûm eylediklerinde, anlara muhâlefet içün beyâz bayraklar çekdiler ve —Mübeyyiza” ‘unvânıyla meşhûr oldular. Sonra Me‘mûn Halîfe, şi‘âr-ı siyâhı ref‘ edüp, bayrakları ve libâs ve kisveleri yeşil etmişdir. Ve bu sancak ve bayrakları ba‘zı devletlerde gayet çok ve ba‘zılarında kalîl ve muhtasar isti‘mâl etdiler. Hattâ Endelüs Devleti'ne mâlik olan Benî
*
(i. JLu ^ı jı = Salât ve selâm onun [Hz. Peygamber ın] üzerine olsun anlamına gelen Arapça bir dua
cümlesidir.
Ahmer, müzehheb ü mülevven ve eşkâl-i garîbe ile münakkaş sancakları alaylarında yüzden mütecâviz cem‘ etmişlerdir. Ve memâlik-i meşrîkıyyede ve Deşt ve Türkistân'da olan Etrâk-ı kadîme devletlerinde ve Hind ve Çin'de olan düvel-i mâzıyyede bir ‘azîm râye üzerine masbûg [Ü4  - V ] ve örülmüş at kuyruğu kıllarından perîşân kisveye benzer ‘alâmet vaz‘ edüp, asker önünce götürürler idi. Ve ismine “Hâlîş” derler idi. Çengîz ve Hülâgû askerinde dahi isti‘mâl olunur idi. îzhâr-ı şevket içün Devlet-i Ekrâd-ı Eyyûbiyye ve Mısır'da zuhûr eden ‘Abbâsiyye ve Selçûkıyye2423 devletleri dahi ol —Hâlîş” ta‘bîr olunur şey’ isti‘mâl etdiler. Lâkin bâlâsına mutallâ felke vaz‘ ve kılların etrâfını deste deste gîsû misâli mergüleler büküp, müzeyyen eylediler. Hâlâ Devlet-i ‘aliyye-i ‘Osmâniyye'de —Tûğ” dedikleri âlet-i pür-fürûg oldur. Ve zikr olunan düvel-i meşrîkıyyede pâdişâhların başı üzerinde götürülür bir ‘azîm râye dahi isti‘mâl ederler idi ki, nâmına “‘Isâbe ve Şatfe ve Sancak” derler idi. Ve bunu pâdişâhdan gayri vüzerâ ve ümerâ ve serdârlar isti‘mâl etmezler idi. Ve hulefâ devletlerinde elviye ve sancakların başına şekl-i hilâlîde nuhâs-ı mutallâdan ‘alem ve yâhûd şekl-i neyyirde tarafeyni müdevver-i meşküku'l-vasat sahîfe-i nuhâs ve gâhîce yassı ve tûlânî lâle şeklinde bir sahîfe-i peykânî vaz‘ olunur idi. Sonralarda vüzerâ ve ba‘zı selâtîn, istibdâd ve istiklâl ile hulefâya galib olup, hulefâ hall ü ‘akd ve tasarrufâtdan2424 mahcûr oldukda, selâtîn-i mütegallibe elviye-i hulefâyı isti‘mâlden istinkâf edüp, kendü livâlarına ve sancaklarına mutallâ topdan müdevver ve müstatîl felkeler vaz‘ etdiler. Ve kebîr sancaklarına zerrîn ve yâhûd mutallâ sahîfelerden mevzûn kitâbeler yapdırup, sevâd ve mînâ-kârî [V ] nuküş ile tezyîn ve isti‘mâl etdiler. [Ü4 ]
Hulefâya mahsûs olan tarz-ı kadîm bayraklar ve hilâli ‘alemlü siyâh ve sebz-gûn sancaklar giderek turuk-ı sûfiyye meşâyıhına kalup, cevâmi‘ minberlerinde ve tekyelerde âvîzân olup, mevtây-ı ekâbir na‘şları önünce ve ‘Âşûrâ ve sâyir eyyâm-ı meşhûdede açılur oldu. Umûr-ı dünyeviyyenin hâl ü şânı böyledir. Kuvvet-i kahire ve şevket-i bâhire kangı tâyifeden zâyil olursa, anın vesîle-i iştihârı olan rüsûm ve âsâr dahi metrûk ve bî-i‘tibâr kalur.
îbtidâ ‘akd olunan livây-ı beyzâ yerine, Devlet-i ‘aliyye-i ‘Osmâniyye vüzerâsının yügrük bayrağı isti‘mâl olunmuşdur. Ve ‘ısâbe ve şatfe yerine, bu iki bayrağın vasatında kebîr sancak ittihâz olunmuşdur. Ve tûğ husûsuna ziyâde i‘tinâ olunup, ümerâya bir tûğ ve beyleybeyilere iki tûğ ve vüzerây-ı ‘izâma üç tûğ ve Pâdişâh-ı ‘âlem-penâh hazretlerine dokuz tûğ tahsîs olunup, ilâ-hâze'l-ân bu hadd-i ma‘lûm ile isti‘mâl olunduğu zâhirdir.
