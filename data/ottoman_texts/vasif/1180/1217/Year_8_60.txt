Me‘mûriyyet-i2426 Râmiz Efendi be-Mısr-ı Kahire
Mahmiyye-i Mısır [Ü4 ] Hazînesi'nin icmâl-i muhâsebâtını zabt ve vâridât u mesârıfâtını i‘mâl-i fikr-i dûrbîn ile vâreste-i fesâd u habt edüp, umûr-ı evkafa kemâl-i dikkat ile nezâret ve bu mâddeyi dahi tetâvül-i eyâdî-yi yağmâ-gerândan vikayet etmek üzere dirâyet-mend ü hûşyâr bir şahs-ı mücerrebü'l-etvârın Mısır Defterdârı ma‘iyyetine ta‘yîn olunması, mûcibât-ı maslahatdan olduğuna binâ‘en, müderrisîn-i kirâmdan olup, mukaddemâ Ordu-yi hümâyûn Kadısı'na niyâbet ile mâhiyyeti ma‘lûm-i Sadr-ı Felâtûn-menzilet olan Râmiz ‘Abdullah Efendi, tarîk-ı tavîlü'z-zeyl-i tedrîsden ihrâc ile silsile-i hâcegâna ilhâk ve umûr-ı mezkûre ‘uhde-i sadâkatine ilsâk olunduğundan başka, umerây-ı Mısır mâddesine dâyir ba‘zı vesâyâ kûze-i hâfizasına îdâ‘ ve evvelâ İskenderiyye'ye çıkup, İngiliz Cenerali'ne ta‘lîmâtını ifâde vü ismâ‘ ve mahsûl müzârekâtını Der-i devlet-medâr'a ber-vech-i işbâ‘ tahrîr ü inhâdan sonra maksûdun bizzât olan hıdmetini edâ etmek şartıyla taraf-ı mîrîden harc-ı râhı i‘tâ ve birkaç gün zarfında Mısır'a doğru sükkân-ı ‘azîmeti irhâ olundu.
