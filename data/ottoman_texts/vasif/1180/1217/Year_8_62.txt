Havâdisât-ı müteferrika
Yafa'da [Ü4 ] ikamet eden [V ] Vezîr Mehmed Paşa'nın mansıbı tarafına ihrâcı tasavvur ve Yafa ve Gazze gümrüklerinin zabtına zevât-ı müteşahhısadan birinin ta‘yîni tefekkür olunduğuna binâ’en, Baş-bâkî Kulu bulunan İsmâ‘îl Ağa'nın mukaddemâ o cânibde Gümrük Emâneti'yle ikameti ve cümle ile hüsn-i ülfet ü mu‘âşereti zebân-güzâr ve o tarafa me’mûriyyeti, müstasveb-i kâr-âzmudegân-ı rûzgâr olduğundan, muntasıf-ı Receb'de' Yafa ve Gazze gümrükleri ‘uhdesine tefvîz ve tevcîhâta dek bi'l-vekâle mansıbını idâre ve hâsılâtını havâle etdiği mahalle teslîm etmek şartıyla Cizye Baş-bâkî Kulu İbrâhîm Ağa bi'l-vekâle yerine ta‘vîz olundu.
Taraf-ı vâzıhu'ş-şeref-i hazret-i Sadra‘zamî'den ba‘zı tahrîrât ile İran cânibine ta‘yîn olunan Mahmûd Efendi'ye, tevcîhâtda zabt etmek şartıyla muvakkaten Hâslar Mukata‘acılığı tevcîh ü ihsân ve gîsû-dâr-ı i‘tibârı dirahşân kılındı.
Tasdîk-nâmeler mübâdelesinde devleteyn süferâsı, yine devletleri tarafından olarak yek-dîgere takdîm-i hediyye resm-i kadîm olduğuna binâ‘en, bundan akdem bu maslahat içün Devlet-i ‘aliyye tarafından Âmedî-yi Re‘îsülküttâb olan Galib Efendi tarafına iki kıt‘a mücevher kutu ve girân-kıymet bir kıt‘a yüzük irsâl olunmuşidi. Mübâdele ‘akîbinde zikr olunan kutuların birisiyle bir kıt‘a yüzük Umûr-ı Ecnebiyye Müdîri olup, mübâdeleye me‘mûr olan Talleyran'a ve dîger kutu ile o tarafda tedârük olunan mücevher kutu tercemânlara i‘tâ ve Baş-konsolos olan Bonaparta tarafından hîn-i vedâ‘da yirmi bin guruş eder vasatı sûretiyle ma‘nûn [V ] ve etrâfı birlanta2427 ile müzeyyen bir kutu, Efendi-yi [Ü4 ] mûmâ ileyhe ihdâ olunup, o tarafdan raht-ı ikameti ref‘ ile ‘inân-ı ‘azîmeti cânib-i Âsitâne-i sa‘âdet'e irhâ eylediği haberi kar‘-ı sem‘-i evliyây-ı ni‘amâ eyledi.
Musâlahadan mukaddem Rûsiyye ve İngilterelü ile muhârebe eden Fransa cenerallerinden “Brun”2428 nâm şahıs Büyük Elçi ta‘yîn ve ‘unvân u ihtişâm kasd olunarak iki

◊ 15 Receb 1217 = 11 Kasım 1802 Perşembe.
kıt‘a beylik sefine ile ‘azimeti tahmin olunup, Tolun iskelesinden hareketi, Bonaparta tarafından isti‘câl ve ol dahi bir ân akdem ‘azimeti iştigal üzere olduğu sâmi‘a-res-i erbâb-ı redd ü kabûl ve îngilterelü ile Fransızlar bürûdet üzere olup, gayz-ı tarafeyn henûz zâyil olmadığı menkul olup, tazmîn mâddesi fürû‘âtından olarak Bavyera Herseği'ne tahsis olunan mahallerden “Basu” [jA = Passau] nâm mevzı‘a Nemçe împeratoru asker irsâl ve dâyire-i hükmüne idhâl ve Hersek dahi o havâliden împerator'a ta‘yin olunan mahallerin ba‘zısını ahz u zabt ve tervic edenlerin kuvvet ü miknetlerine istinâden nakz-ı şart edüp, Nemçelü'nün hılâf-ı mukavele ta‘arruz u müdâhalesi Françe ve Rûsiyyelü'nün bi'l-ittifâk verdikleri râbıtaya muhıll olduğundan, askerini çekmek ve usûl-i nizâmlarından olan şart-ı tazmine ri‘âyet etmek husûsları Paris'de mukim Nemçe Elçisi'ne tenbih ü tahzir ve ol dahi devletine kazıyyeyi tahrîr edüp, nizâm-ı mezkûrun hılâfına hareket împerator'un hâric-i yârâ vü istitâ‘ati olduğundan bi'z-zarûre askerini çekmek ‘ârını ihtiyâr ile beyne'd-düvel hacil2429 ü şerm-sâr oldu. [V ]
Bonaparta'nın istidrâcı yevmen-fe-yevmen kabûl-i tezâyüd ve Baş-konsolosluk te‘bidine nizâm [Ü4 ] verdikden sonra, kırallara mahsûs evzâ‘ u dârât ile teferrüd eylediği ve îngiltere ve Fransız kavmi beyninde olan ba‘zı nihâni, ma‘lûm-i kasi vü dâni olduğundan başka, tarafeyn gazatecileri yek-digeri kadh ü zemm ve bâ-husûs Bonaparta hakkında envâ‘-ı mesâvi vü kabâyihi ‘ilâve vü zamm eyledikleri şuyû‘uyla bu vaz‘-ı garib Bonaparta'yı müte‘essir2430 ü dil-gir ve fimâ-ba‘d îngiliz Gazetesi, Françe memleketine idhâl olunmamak tenbihâtını mahall-be-mahall teşhir eyledi.
Galib Efendi'nin ser-zede-i sünûh olan hıdmeti pesendide vü müstahsen ve hakkında hûrşid-i kâmilü'l-envâr-ı eltâf-ı Şâhâne tâb-efgen olup, fâyizi beş kise bir sehm ile nemâdâr-ı hazz u nasib ve sulh haberiyle tevârüd eden Tatar dahi bir sevb-i semmûr ve bin guruş ‘atıyye ve gümrükden yüz yirmi sâğ akça ile tatrib olundu.
