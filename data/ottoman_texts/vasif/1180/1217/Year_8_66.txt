Vak‘a-i Halîl Paşa2438
Bir müddetden berü2439 merfû‘u'l-Vezâre2440 Tekfûrdağı ve Gelibolu'da müstevfâ me‘âş ile ikâmet ü inti‘âş eden Halîl Paşa, Bergos imdâdı nâmıyla mahallinden bilâ-istîzân hareket ve dağlu eşkıyâsı derûnuna varup, ne mahalle vardılar ise mezbûrlar ile mürâfekat etmişidi.
Tâyife-i mezkûre hâlâ Rumeli Vâlîsi Vezîr ‘Ali Paşa cânibine medd-i eyâdî-yi istirhâm ve bâlâda tafsîl olunduğu vech üzere sebkat eden2441 cürm-i ‘azîmleri pûziş-pezîr-i Şehriyâr-ı enâm olarak her fırkasına başka başka ta‘yîn-i makam kılınmışidi. Halîl Paşa dahi ahad-i ebnây-ı mu‘terik ve mâdde-i ‘afva sehîm ü müşterik olup, bir sancak ile kayırılması Rumeli Vâlîsi müşârun ileyh tarafından niyâz-gûne teblîğ ve ilticâsına müsâ‘ade tesvîg olunup, evâyil-i Şa‘bânü'l-mu‘azzam'da' Vezâret'i ibka ve Inebahtı muhâfazasıyla kadri kemâ-fi'l-evvel i‘lâ ve selefi Vezîr Mustafa Paşa dahi Hanya muhâfazasına isrâ olundu.
