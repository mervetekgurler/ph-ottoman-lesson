Me‘mûriyyet-i Âdem Efendi be-diyâr-ı Necid
Mukaddemâ Vehhâbiyân mâddesiyçün mün‘akıd olan meşveretde bugat-ı mezkûrenin garazlarını bu tarafdan te‘allüm etdiği üzere tefehhüm ve kuvve-i kahire-i Saltanat-ı seniyye'yi beyân ve ‘ulemâsıyla bahs ü tekellüm ederek, [V ] miyâneden ref‘-i şikak ve celb-i mâye-i vifâk [Ü4 ] etmek üzere ‘ilm ü edebi zâhir ve muhâcce vü muhâvereye kudreti bâhir tarîk-ı ‘ulemâdan birinin irsâli savâb-nümây-ı erbâb-ı basâyir olmuşidi. Müderrisîn-i kirâmdan Erbiliyyü'l-asl ve Halebiyyü'l-menşe‘ olan Âdem Efendi'de bu kâr-ı düşvârın nizâmına liyâkat mülâhaza olunmağla, Altmışlı Müderrisi iken iki yüz on dokuz Muharrem'inden mutasarrıf olmak üzere Edirne Pâyesi'yle Kudüs Kazâsı tarafına tevcîh olunup, Receb-i şerîfin yirmi yedinci günü' emr-i şerîfi yedine teslîm ve harc-ı râhı mîrîden tanzîm olunup, birkaç2442 gün zarfında mühimm-sâz-ı şevârid-i igtirâb ve cânib-i Necid'e cemmâze-rân-ı ‘azm ü zehâb oldu.
