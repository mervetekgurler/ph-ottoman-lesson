Vukü‘-ı ihrâk
Cebe-hâne-i ‘amire'nin ekser mahalli müşrif-i vehn ü indirâs ve ta‘mîr ü termîme ihtiyâcı ezherun min-nûri'n-nibrâs olduğuna binâ‘en, muhtâc-ı binâ ve ta‘mîr olan mahalleri keşf ü tebyîn ve hâcegân-ı Dîvân-ı hümâyûn'dan Tâhir Ağa-zâde Mehmed Emîn Efendi Binâ Emîni ta‘yîn olunmuşidi. Şa‘bânü'l-mu‘azzam'ın on ikinci Çehârşenbih gicesi'2441 sâ‘at altıda iken nâ-gâh ağalara neşmîn-gâh olan mahalden âteş zuhûr edüp, Cebe-hâne'yi ve ittisâlinde olan Arslan-hâne'yi ve fevkinde olan Nakkaş-hâne'yi ihrâk ve hâkile yeksân ve karşusunda kâyin ‘iffetlü Hadîce Sultân hazretlerinin serâyına sirâyet etmişiken, me‘mûr-ı ıtfây-ı nâr olanların ihtimâmıyla ancak bir-iki oda sûzân olup, andan kapu mukabilinde bulunan dükkânlar ile Ayasofya Hammâmı'nı ve İkinci Kahveci-başı hânesinin saçaklarını yakup, sâ‘at birde ıtfâ-kerde-i fazl-ı Sübhân oldu.
