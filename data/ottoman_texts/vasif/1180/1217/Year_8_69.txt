Nasb-ı [V ] Tezkire-i Evvel ve Âmedî-yi Re‘îsülküttâb
Françelü tarafına bundan [Ü4 ] akdem sefâretle ta‘yîn olunan Âmedî Galib Efendi'nin yedinde olan ta‘lîm-nâme mûcebince ‘akd etdiği şurût-ı muhâdene bâ‘is-i tahsîn ve bir mansıb ile kadri terfî‘ olunmak tahmîn olunup, evâsıt-ı Şa‘bânü'l-mu‘azzam'da^ mûmâ ileyh Âsitâne'ye hatt-ı rahl-i vusûl ve rişte-i intizârını bend-i peyvend-i me‘mûl2443 etmişidi. Tezkire-i Evvel bulunan Ahmed Bey'in ‘illet-i mizâcı kabûl-i zemânet ile ekser-i ahyân Kapu'ya gelmamesi refîkına bâ‘is-i su‘ûbet olup, ‘azli ‘an-asl menvî-yi zamîr ve Galib Efendi'nin ber-vech-i muharrer tatyîbi, kulûb-ı evliyây-ı umûrda cây-gîr olmağla, cem‘-i fâyideteyn kasdıyla mûmâ ileyh Tezkire-i Evvel hıdmetiyle mübeccel ve Mektûbî hulefâsından olup, nihâl-i ma‘rifeti gün-be-gün nemâ-dâr olan ‘İzzet Bey, Âmedçilik hıdmetiyle nâyil-i nuhûstîn-i pâye-i emel oldu.
