İhrâc-ı mevâcib-i kısteyn
Dergâh-ı ‘âlî kapu-kullarının ‘ale'l-‘umûm kısteyn mevâcibleri meded-kârî-yi himem-i müstevfiyân ile cem‘ ü tetmîm ve mâh-ı mezbûrun on sekizinci Salı günü Kubbe-altı'nda kabzına me‘mûr olanlara teslîm olunup, dört gün sonra Bâb-ı ‘âlî'de mu‘tâd üzere maslahat-ı devr pezîrufte-i hıtâm ve Silahdâr Ağa vesâtatıyla şeref-resân-ı vürûd olan teşrîfât-ı seniyye-i hazret-i Hılâfet-penâhî'den Sadr-ı vâlâ-makam cenâbları ser-germ-i câm-ı bülga-i merâm oldu.
◊ 11-20 Şa‘bân 1217 = 7-16 Aralık 1802.
