Fevt-i Muhâfız-ı Hanya Vezîr Mustafa Paşa ve ihsân-ı Vezâret be-Ser-cebeciyân-ıDergâh-ı ‘âlî
Birkaç gün mukaddem Hanya2452 muhâfazası tevcîh olunan Vezîr Mustafa Paşa ba‘zı emrâz-ı cân-güdâz ile sahrây-ı fesîhu'l-ercây-ı ‘ukbâya ‘alem-efrâz olup, mansıbı mahlûl ve muhâfaza-ı mezkûreye birinin ta‘yîni re‘y-i ma‘kül olduğuna binâ’en, Dergâh-ı ‘âlî kapucu-başılarından olup, hâlâ Cebeci-başı bulunan ‘Osmân Bey, ‘an-asl Vezîr-zâde ve vekâyi‘-i Mısrıyye'de ikdâm ü gayreti ferâde ferâde2453 ma‘lûm-i Sadr-ı mekârim-‘âde olduğuna binâ‘en, kemâl-i istihkâk u istîhâli, bâ-takrîr hâk-i kadem-i hazret-i Cihân-bânî'ye niyâz-gûne ifâde olundukda, ‘arz-ı cenâb-ı Sadâret-penâhî'ye müsâ‘ade olunup, Şa‘bân-ı şerifin2454 yirmi birinci Cum‘a günü' esbâb-ı Vezâret'i Bâb-ı ‘âlî'de âmâde kılındıkdan sonra, da‘vetine âdem firistâde olunmuşidi. Mîr-i mûmâ ileyh da‘vete icâbet ve huzûr-ı Sadru's-sudûr'da iktisây-ı hil‘at-ı Vezâret ve Hanya Muhâfızlığı ile iktisâb-ı [Ü4 ] mâye-i meserret eyledi.
