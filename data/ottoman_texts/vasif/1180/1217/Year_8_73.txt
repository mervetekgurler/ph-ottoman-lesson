Zamîme
Müşârun ileyh ‘ale'd-devâm Rütbe-i Vezâret'e irtikây-ı nükâve-i2451 merâm edüp, taleb-i me‘âlî ile teveccüh ü ikdâm, ‘âkıbet husûl-i matlabına ‘illet-i tâmm oldu. ‘Âciz2452 olan [V ] kimse kesel ü batâleti tevekkül ve kasr-ı himmeti kanâ‘at ‘addiyle izhâr-ı teseffül edüp, bilmez ki, bülendî-himmet ve irtiyâd-ı ‘izz ü rif‘at ile bezl-i ni‘metden atyeb makam yokdur. Zîrâ ku‘ûd-ı ahlâk, havâlifden ve kanâ‘at, tıbâ‘-ı bühümdendir. Derecât-ı himeme i‘tilâ, ‘uyûn-ı ümemde şahsı müte‘azzim ü bâlâ gösterüp, sâhibini niçe umûr-ı hayriyyeye ‘illet ve sunûf-ı mehâsin-i a‘mâle âlet eder. Biz yine sadede gelelim. Münhall olan Cebeci-başılık dahi Haleb Kethudâsı-zâde Kapucu-başı Sa‘îd Ağa'ya tevcîh ü ‘inâyet ve ol dahi memnûn-i lutf u mürüvvet kılındı.
Mütevaffây-ı müşârun ileyh Sadr-ı esbak Hazînedâr ‘Ali Paşa'nın Hazînedâr'ı olup, Paşa'sı vefâtından sonra iki yüz iki seferinde' Vezîr Ağa Hasan Paşa'ya* Kethudâ ve Kapucu-başılık Rütbesi'ne pâ-nihâde-i i‘tilâ olup, sefer ‘avdetinde Lağımcı-başı, ba‘dehû Mora Muhassılı ve iki tûğ ile kadri müsta‘lî olup, çok geçmeden2455 Vezâret'e nâyil ve merreten-ba‘de-uhrâ Mora Muhassıllığı ile hilâl-i i‘tibârı bedr-i kâmil olmuşidi. Târîh-i mezkûrda İnebahtı'dan Hanya tevcîh olunup, kable'l-hareke fezleke-i ‘ömrü hıtâm ve a‘dâd-ı enfâsı encâm buldu.
Müşârun ileyh Gürcî-nijâd, pâk2456-i‘tikad, mütedeyyin ü sâlih, akrânına râcih, seyr ü hareketi muktesid ve siniyy-i ‘ömrü derece-i sittîne müstenid idi.
