Sefîr-i Françe-şüden-i Hâlet Efendi
Devlet-i ‘aliyye dâmet mâ-dâreti'l-ecrâmü'l-felekiyye Françelü ile kemâ-fi'l-evvel ‘akd-i şurût-ı müsâleme ve terk-i mutârade vü muhâsama edüp, Paris'de İkâmet Elçisi olarak bir kimsenin me’mûriyyetinde şu’ûnât-ı mülkiyyeye dayir ba‘zı fevâyid vârid-i hâtır olduğuna binâ‘en, hâcegân-ı Dîvân-ı hümâyûn'dan olup, fıtnat u zekâsı zâhir ve bu hıdmetin idâresine muktedir olan Hâlet Efendi, işbu Ramazân-ı şerîf'in dördüncü günü04 Bâb-ı ‘âlî'ye da‘vet ve dûş-i istihkâkına ilbâs-ı hil‘at olunup, Paris'e vardıkda, Françe ve sâyir [Ü4 ] Avrupa'da vâki‘ olan havâdisâtı tashîh ve gass ü semînini tenkıh ve hurûf-ı ma‘hûde ile refte refte Der-i devlet-medâr'a tahrîr eylemesi, taraf-ı Sadr-ı müşterî-tedbîr'den bi'l-müvâcehe mûmâ ileyhe te‘kîd ü tezkîr olundu2462.
[V ] Tevcîh-i Eyâlet-i Anadolu ve Silistre
Tefâsîl-i ahvâlî ma‘lûm-i esâfil ü e‘âlî olan Vezîr Gürcü ‘Osmân Paşa'ya mukaddemâ Silistre Eyâleti ‘inâyet olunup, o tarafa hatve-cünbân-ı ‘azîmet olmuşidi. Müşârun ileyhin kapusu halkı mükemmel ve sevret-i sâbıkası, il ve memleket halkını matmûre-nişîn-i havf u vecel edüp, Silistreli her hâlde irâde-i Şâhâne'ye gerden-pîç-i tavk u inkıyâd olduklarını ifâde ve sâyir vüzerây-ı ‘izâm2463 gibi mu‘tedil dâyire ile şehre duhûlünü iltimâs u irâde etmişler idi. Müşârun ileyhe henûz tuma‘nînet-i küllî hâsıl olmadığından, tefrîk-ı etbâ‘ u havâşîden mütecânif ve ehâlî dahi kesret-i dâyiresinden tevellüd edecek te‘addiyyât2464 u mezâlimden hâyif ve iki taraf bu hâl-i ‘acîb ile âvâre-i deşt-i hayret oldukları, ma‘lûm-i Şehriyâr-ı İskender-ma‘delet olup, tarafeyni tervîh kasdıyla şehr-i Ramazân-ı şerîfin beşinci günü' ‘Osmân Paşa'ya Anadolu Eyâleti tevcîh ü ‘inâyet ve Silistre mansıbı, Vezîr Yûsuf Paşa'ya ihsân olunup, üslûb-ı hakîmâne ile gayile-i mezkûrenin indifâ‘ına mübâderet olundu.
