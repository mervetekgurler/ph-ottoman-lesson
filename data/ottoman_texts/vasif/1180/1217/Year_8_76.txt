Tebrîk-i ‘Îd
Mâh-ı sıyâm, resîde-i hayyiz-i encâm ve leyletü'l-‘îd'', erkân-ı devlet bi'l-cümle Serây-ı hümâyûn'da müctema‘ olup, ‘ale's-seher Şehriyâr-ı melek-peyker, mânend-i hûrşîd-i enver, ufk-ı Saltanat'dan tâli‘ ve du‘ây-ı serhengân, müşennef-sâz-ı mesâmi‘ olup, ibtidâ Sadrı sütûde-şiyem dâmen-bûs-ı Şâhâne ile [Ü4 ] dil-şâd u hurrem ve sâyir vüzerâ ve ricâl-i devlet ve Ocağlu telsîm-i âstîn ile sunûf-ı mübâhâte karîn oldukdan sonra, Şeyhulislâm ve sudûr-ı kirâm ve mevâlî ve müderrisîn ‘alâ-merâtibihim takbîl-i dâmen ü zeyl ile şâd-kâm ve resm-i tehniyyet-i ‘îd hıtâmında [V ] Şehinşâh-ı ‘âlem-penâh dâme fî hıfzi'l-îlâh* hazretleri ol rûz-ı fîrûza mahsûs âlây-ı dilârâ ile Sultân Ahmed Câmi‘-i şerîfi'ne ikbâl ve edây-ı salâtdan sonra, Serây-ı dil-güşâlarına imâle-i licâm-ı şevket ü iclâl eylediler.
