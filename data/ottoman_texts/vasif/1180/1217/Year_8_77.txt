Vuku‘-ı tevcîhât
İşbu Şevvâlü'l-mükerremin beşinci Sebt günü' resm-i Devlet-i ebed-müddet üzere tevcîhât vâki‘ olup, ricâl-i bâb bi-esrihim ibka ve yalnız Çavuş-başılık ile sâbıka Kethudây-ı hazret-i Sadr-ı ‘âlî ‘Osmân Efendi'nin sebze-zâr-ı emeli irvâ olunup, defterdârân-ı emvâl-i hazret-i Şehinşâhî, ‘izzet-i ibka vü takrîr ile mübâhî ve Nişâncılık hıdmetiyle sâbıka Rikâb Defterdârı Feyzullah Efendi tahkîk-ı tarîk ve Defter Emâneti ile Râsih Mustafa Efendi'nin necm-i kevkeb-i ikbâli rahşende vü berîk olup, Rûznâmçe-i Evvel mansıbı Firdevsî Efendi'ye tahsîs olunup2465, Baş-muhâsebe mansıbını2466 Françe'de bir müddet sefâret tarîkıyla ikamet ve ba‘de's-sulh Âsitâne'ye ‘avdet eden Moravî ‘Ali Efendi tahlîs eyledi. Şehir ve Darb-hâne emânetleri ibkasıyla mutasarrıflarının risâle-i2467 ikbâlleri takrîz ve Tersâne Emâneti, Çelebi Reşîd Mustafa Efendi'ye ve Matbah Emâneti, Sâlih Paşa-zâde Hüseyin Bey'e ve Arpa Emâneti, ‘Azmî Ahmed Efendi'ye tefvîz olunup, Barut-hâne Nezâreti, Râgıb Efendi'ye ibka ve Anadolu Muhâsebeciliği2468 [Ü4 ] Çukadâr Ağalığı'ndan muhrec Hasan Efendi'ye ve Süvârî Mukabeleciliği ile Teşrîfâtî-yi esbak Hacı Mustafa Efendi kâm-revâ kılınup, Kalyonlar Kâtibi Tâhir Ağa-zâde Emîn Efendi, Cebe-hâne binâsına me‘mûr2469 olmak hasebiyle bi-tarîkı'n-nakl Haremeyn Muhâsebeciliği ile tatyîb ve Yeniçeri Kitâbeti ile Yazıcı-yı esbak ‘Osmân Efendi tatrîb [V ] olundu. Sipâh Kitâbeti, Lala Mehmed Efendi'ye, Silahdâr Kitâbeti, ‘Affân Bey'e, Cizye Muhâsebesi, ‘ismetlü Hadîce Sultân Kethudâsı Hüseyin Efendi'ye, Mevkufât, sâbıka Küçük Tezkireci İbrâhîm ‘Afîf Efendi'ye, Masraf-ı Şehriyârî Kitâbeti, İspir Ağa Mühürdârı Emîn Efendi'ye, Mâliyye Tezkireciliği, Sâhib Efendi'ye, Kalyonlar Kitâbeti, Zindân Kâtibi'ne, Küçük Rûznâme, Halîl Paşa Vekîlharcı Seyyid Mehmed Efendi'ye, Piyâde Mukabeleciliği, Üsküdâr'da olan Ebniye-i Mîrî Emîni Hüseyin Efendi'ye, Küçük Evkaf, sâbıka Re’îs Kîsedârı Mustafa Efendi'ye, Haremeyn Mukata‘acılığı, Kayim-makam ‘Abdullah Paşa Hazînedârı ‘Abdülhayy Efendi'ye, Cebeciler Kitâbeti, Nûrî Efendi'ye tevcîh ü ihsân ve sâyir menâsıb dahi ber-vech-i münâsib erbâbına ihâle olunup, ‘adem-i ittisâ‘ sebebi ile mansıbdan mahrûm olanlar dahi ‘atâyây-ı Şâhâne ile mesrûr ü ferhân kılındılar.
Yevm-i mezkûrda vüzerây-ı ‘izâm hazerâtının mutasarrıf oldukları menâsıbın ekseri ibka vü takrîr olunup, ancak Erzurum Eyâleti, Sivas Vâlîsi Vezîr ‘Alâ‘eddîn Paşa'ya ve Sivas,

◊ 5 Şevvâl 1217 = 29 Ocak 1803 Cumartesi.
selefi Vezîr Seyyid ‘Abdurrahmân Paşa'ya ve Hanya muhâfazası, Vezîr Seyyid Mûsâ Paşa'ya ve Adana Eyâleti, Filibeli Çelebi Seyyid ‘Ömer Paşa'ya ve Selânik Sancağı, Vezâret'i ibkâsıyla [Ü4 ] Vânî Seyyid Mehmed Paşa'ya ve Koca-ili Sancağı, Cebeci-başılık'dan muhrec Vezîr ‘Osmân Paşa'ya tevcîh olundu.
