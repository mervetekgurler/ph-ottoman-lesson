Zikr-i binây-ı Cebe-hâne-i ‘âmire
Mukaddemâ zuhûr eden harîk sebebi ile tâyife-i cebeciyân medhûş ve kışlalarında temekkün eden zâbitân ve neferât bî-mekân u hâne-ber-dûş olduklarına binâ‘en, bir mahall-i münâsibde îvâları muktezî olup, mukaddemâ ‘arabacıların terk etdikleri kışlalar hâlî olduğundan, şimdilik mahall-i mezkûrda iskân ve kışlalarına Arslan-hâne vasl u zamm olunarak vaz‘-ı esâs olunmak emr ü fermân olunup, mesârıfı cânib-i mîrîden ru‘yet2470 olunmak üzere ba‘de'l-‘Îd bir vakt-i mübârek ihtiyâr ve hafr u vaz‘-ı bünyâd ile binâsına hasr-ı sâ‘id-i ictihâd kılındı.
