‘Azl-i Vâlî-yi Şâm
Bir müddetden berü Emîrü'l-Hâcc olan ‘Azm-zâde Vezîr ‘Abdullah Paşa'nın diyâr-ı Şâmât'da olan mezâlim ü te‘addiyyâtı hadden efzûn ve ‘ale'l-husûs hüccâc-ı zevi2332'l-ibtihâca eylediği eziyyet-i [Ü4 ] gûnâ-gûn, râdde-i ta‘bîrden bîrûn olduğundan fazla, Mısır ordusuna müretteb zehâyir ve ba‘zı tahsîlâta itâle-i dest-i ta‘arruz u müdâhale ve mukavvimîn [Ü3 ] ve sâyir erbâb-ı ihtikâr ile hafîce mukavele ile irtikâb-ı sû’-i mu‘âmele eylediği, refte refte sâmi‘a-i hümâyûna ilka ve mâdde-i mezkûre Sadrıa‘zam ve Serdâr-ı ekrem hazretleri tarafından dahi îmâ olunmuşidi. O havâlîde Emâret-i Hâcc idâresine muktedir vüzerâ ma‘dûm ve Kudüs Muhâfızı Vezîr Mehmed Paşa'nın dahi hudûs-i vakt ve henûz dâyiresi muntazam olmamak ‘illetleriyle nasbı2333, taraf-ı Sadâret-penâhî'den müstasveb olmadığı muharrer ü merkum olmuş ise dahi, muktezây-ı hâle nazaran müşârun ileyhden evlâ2334 o taraflarda2335 bir Vezîr olmadığı zâhir ü hüveydâ olup, işbu Muharremü'l-harâm evâhırında^ Şâm Eyâleti'yle Emâret-i Hâcc, müşârun ileyhe şeref-yâfte-i sudûr olan hatt-ı hümâyûn mûcebince tevcîh ü ‘inâyet ve Kapu Kethudâsı Şehr-emîni es-Seyyid Mehmed Efendi'ye ilbâs-ı hil‘at olundu.
