Fevt-i İsmâ‘îl Müfîd Efendi
Mekke-i mükerreme Kazâsı Pâyesi'yle meşâhîr-i mevâlî-yi ‘izâmdan olan Ismâ‘îl Müfîd Efendi, gül-zâr-ı nâ-pâydâr-ı rûzgârda bir zemân gülçîn-i ‘ömr-i nâzenîn ve râdde-i ‘ömrü mütenâhiz-i ‘akd-i hams ve semânîn oldukda, ‘âzim-i serâbistân-ı huld-i berîn olup, Davud-paşa Câmi‘i Hazîresi'nde defn ile o tavd-ı bâzıh-ı fazl ü ‘irfân, a‘yün-i nâsdan pûşîde vü pinhân oldu.
Mûmâ ileyh câmi‘-i mezkûr kurbünde sâkin ‘“Attâr ‘Ali” nâm kimesnenin sulbünden bin yüz otuz2471 iki târihinde' zuhûr edüp, fark-ı zemîn ü âsumân ve temyîz-i tâmm [Ü4 ] u

◊ 9 Şevvâl 1217 = 2 Şubat 1803 Çarşamba. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
noksân eyledikde, refte refte mukaddimât-ı ‘ulûmu tahsîl ve Eğri-kapulu ve sâyir hattâtlardan temeşşuk2472 ile san‘at-ı kitâbeti ahsen-i nesak üzere tekmîl etmişidi. Muhaddis Kudsî Efendi'den ‘ilm-i hadîs-i şerîfi ahz u telakki ve Akkermanî Efendi'nin dersine müdâvemet [V ] ile yevmen-fe-yevmen rütbe-i haysiyyeti kesb-i terakki edüp, Konevî Ismâ‘îl Efendi'den me‘zûn2473 ve tahsîl-i ruhsat-ı neşr-i ‘ulûm ile rütbe-i kadr ü i‘tibârı efzûn olmuşidi. Mir‘ât-ı tab‘ı meclây-ı suver-i hakikat olmağa müsta‘idd ve yekke-süvârân-ı meydân-ı tarîkat-ı ‘aliyyenin birinden müstemidd olmak üzere bârika-i şevk u ‘izâmı mütevakkıd olup, civâr-ı hazret-i Hâlid'de tehzîb-i ahlâk ile tekmîl-i nefs ve tahsîl-i rızây-ı Hakk zımnında sarf-ı yevm ü ems eden ser-i tarîk-ı Nakşîbendî Nidâyî Şeyh ‘Abdullah Efendi'den inâbet ve iktisây-ı hırka-i vecd ü mahabbet edüp, izniyle dâhil-i silk-i ‘ulemây-ı rüsûm ve yetmiş iki senesi imtihanında mâhiyyeti ma‘lûm ve neyl-i ru’ûs ile mazhar-ı lutf-ı cenâb-ı Kayyûm olup, iki yüz bir senesinde' Kazâ‘-i Üsküdâr ile mükerrem ve on bir târihinde'2472 Edirne Kazâsı'yla dil-şâd u hurrem2474 olup, gazâret-i ‘ilm ü fazlı resîde-i sâmi‘-i hümâyûn ve Mekke-i mükerreme Pâyesi'yle mutayyeb ü memnûn oldu. Eyyâm-ı sayfda Anadolu Hisârı'nda vâki‘ sâhil-hânesinde ve eyyâm-ı şitâda menzilinde neşr-i ‘ulûm ve tasnîf-i kütüb ile iştigâl ve ‘ömr-i2475 girân-mâyesini ‘adem-i tazyî‘ ile “Hayru'n-nâs men yenfa‘u'n-nâs”* emr-i celîline imtisâl edüp, Ramazân-ı şerîf'de ‘illet-i şeyb ü herem, matıyyetü'l-‘ilm olan vücûd-ı bihbûdunu mübtelây-ı derd ü sekam eyleyüp, Şevvâl'in beşinci günü'5 ders-i nüsha-i ‘ömrünü [Ü4 ] itmâm ve mak‘ad-ı2476 sıdka hırâm edüp, haber-i mevtini istimâ‘ eden erbâb-ı fazl u ‘irfân, “Mevtü’l-‘âlimi mevtü'l-‘âlemi”** mefhûmu üzere ıtlâk-ı zimâm-ı nâle vü figân ve hasret-i fikdânıyla çâk-ı2477 girîbân eylediler2478.
' 1 Muharrem 1132 = 14 Kasım 1719 Salı.
Müteveffây-ı mûmâ ileyh ‘ulûm-ı şettâda bahr-ı zâhır ve me‘ârif ü kemâlâtda hâyiz-i kasabü's-sebak-ı [V ] “Kem tereke'l-evvelü li'l-âhır”* olup, muhaddis-i sahîhu'l-isnâd ve mütekellim-i pâk-i‘tikâd, şi‘r ü inşâya kadir, salâh-ı hâl ve nekây-ı2479 bâl ile müştehir idi. Erba‘în-i İmâm Nevevî ve Delâyilü'l-Hayrât ve Şemâ’il-i2480 Şerîfe ve Ahlâk-ı ‘Adudiyye 'ye birer şerh-i metîn yazup, mutâla‘a edenlere gazâret-i ‘ilm ve ittisâ‘-ı ma‘lûmâtı zâhirdir. Bundan başka Tefsîr-i Beyzâvî ve müstakıllen Nebe‘ Sûresi'ne hâşiye tahrîr ve niçe dekâyık u hakâyık îrâdıyla sened-i mâhiyyetini tenvîr eyledi. Nûniyye ve Bürde-i Şerîfe'yi dahi şerh eylediğinden gayri, Şerh-i Fenârî ve ‘İsâm İsti‘âre'si ve Taşköprü-zâde'nin Âdâb Şerhi üzerine ta‘lîkâtı olup, İbn-i Melek'in Menâr Şerhi'ni ve Kenzü'l- ‘Umman’ı ihtisâr ve Kudûrî ile Fıkh-ı Keydânî'yi ve Câmî'nin Levâyih'ini Türkî'ye terceme ile zâtına vedî‘a-i Hakk olan tasarrufât-ı ‘ilmiyyeyi vâreste-i kayd-ı tevârî vü istitâr eyledi.
