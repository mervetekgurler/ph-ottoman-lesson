Ba‘zı vukü‘ât
Bundan akdem Vezâret'i ibkasıyla înebahtı muhâfazası tevcîh olunan Vezîr Halîl Paşa'nın Anadolu'da bir mansıb tevcîhiyle Rumeli'nden teb‘îdi nezd-i erbâb-ı istidlâlde muvâfık-ı vakt2505 ü hâl mülâhaza olunduğuna binâ’en, mâh-ı Zilka‘de'nin onuncu günü^ Karahisâr-ı sâhib ve Sultân-önü sancakları tarafına tevcîh olunup, münhall olan înebahtı muhâfazasına sâbıka [Ü4 ] Karahisâr Sancağı Mutasarrıfı Vezîr es-Seyyid Mûsâ Paşa me‘mûr ve Adana Eyâleti ilhâkıyla îznikmid Mutasarrıfı Vezîr ‘Osmân Paşa mesrûr oldu.
Bundan akdem Rumeli Vâlîsi nasb olunan Filibeli Çelebi ‘Ömer Paşa, tevfîk-ı
Hakk'dan mahrûm ve cânib-i mîrîyi ızrâr-ı küllî ile bir hıdmete yaramadığı ma‘lûm
olduğundan gayri, Anadolu Vâlîsi nasb olundukda, Kütahya hânedânından2506 Germiyân-zâde'yi hevâsına ‘adem-i muvâfakat hasebiyle bi-gayr-i hakkın i‘dâm ve fukarâ vü zu‘afâyı ihâfe ve birer sebeb ile ithâm edüp, emvâl ü eşyâlarını dest-bürd-i2507 ciyâ‘-ı etbâ‘ [V ] eylediği, bî-garaz kimselerden istimâ‘ olunmağla, müşârun ileyhden hılâf-ı me‘mûl2508 ser-zede-i zuhûr olan tavr-ı gayr-i makbûl, tagyîr-i tab‘-ı Şehriyâr-ı îskender-cenâb ve lâyıkı üzere te’dîb ü gûşmâlini îcâb etmekle, emvâl ü eşyâsı müsâdere ve kendüsi Bender-i îzmir'de merfû‘u'l-Vezâre ikamet etmek bâbında emr-i ‘âlî ısdâr ve Dergâh-ı ‘âlî kapucu-başılarından Haffâf-zâde Ahmed Ağa mübâşereti ile tesyâr olunup, mûmâ ileyh icrây-ı me‘mûriyyet ve emvâl ü eşyâsını mîrî içün zabt ve îzmir'e îsâl ‘akabinde Âsitâne-i sa‘âdet'e ‘avdet üzere olduğunu tahrîr ü işâret eyledi.
Yafa'da bir müddetden berü mukim olan Vezîr Mehmed Paşa'ya Diyârbekir Eyâleti tevcîh ve müte‘âkıben Yafa'dan hareket ve mansıbı tarafına ‘azîmeti tenbîh olunmuşidi. Müşârun ileyh emr-i ‘âlî'ye imtisâl ve bahran Lazikıyyetü'l-‘Arab'a çıkdığını hâvî tahrîrât irsâl eyledi.
