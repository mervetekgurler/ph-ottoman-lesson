Hurûc-ı asker-i İngiliz ez-Kal‘a-i İskenderiyye
Fransızlar ile musâlaha vuku‘undan sonra, îskenderiyye'de ber-vech-i [Ü4 ] müsâferet ikamet üzere olan îngilizlü'nün memleketlerine ‘azîmetleri muntazar iken, kavm-i mezkûrun ru‘esâsı Mısır ümerâsını mukaddemâ li-emrimmâ istıshâb ile bir mahalde iskân u îvâlarını iltizâm ve Devlet-i ‘aliyye tarafından gûnâ-gûn iltizâmât îrâdıyla müşâhede-i sûret-i mümâşât etmediklerinden, nâ-çâr vilâyetlerine doğru ‘azîmete tavtîn-i nefs eyledikleri haberi, kar‘-ı sem‘-i ashâb-ı nakz u ibrâm etmişidi. Binâ-berîn Françelü'nün bundan akdem îskenderiyye'de iktizâsıyla2509 terk eyledikleri mühimmâtı îngilizlü ber-mûceb-i defter muhâfız bulunan Hurşîd Paşa'ya teslîm ve kendülerinin sefâyine vaz‘ u idhâl2510 edemeyüp, [V ] behâsını tahmîn ü takvîm ve bey‘a2511 ‘arz etdikleri eşyâ ve hayvânâtı kezâlik Paşa-yı mûmâ ileyhe tevdî‘ ile maslahatlarını tetmîm etdikden sonra, müteheyyi‘-i hareket ü nehzat ve yirmi dokuz kıt‘a kebîr ve sagır sefâyine rükûb ile Malta Cezîresi'ne teveccüh ve ümerây-ı Mısrıyye'nin müteşahhıslarından Elfî Mehmed Bey dahi kavm-i mezkûr ile ‘azîmet etdiğini ba‘zı kimseler nükul u tefevvüh eylediler. İngiliz askerinin Bender-i îskenderiyye'de bu âna dek meks ü ikâmetleri gavâmız-ı umûr-ı düvelden bî-haber olan sâde-dilân-ı rüzgârın ba‘zısını pür-havf u bîm ve belki havâss-ı nâsı bile tahdîş ü tevhîm etmişiken, bu esnâda merkumların o tarafdan hareket ve el-hâletü hâzihî cem‘iyyet-gâhları olan Malta Cezîresi'ne2512 şirâ‘2513-güşây-ı ‘azîmet oldukları haberinin tevârüdü, bâ‘is-i inkişâf-ı kulûb-ı hâss u ‘âmm ve sebeb-i zevâl-i endîşe vü evhâm oldu. [Ü4 ]
