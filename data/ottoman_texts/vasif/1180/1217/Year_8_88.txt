İhsân-ı Vezâret be-Mutasarrıf-ı Dimyât2532 ve Me‘mûriyyet-i2533 û be-muhâfaza-i Medîne-i münevvere ve Mîr-i mîrân-şüden-i İbrâhîm Ağa ve havâdisât-ı sâyire
Şerîf-i Mekke tarafından pey-der-pey teceddüd eden ahbâr iktizâsıyla Vehhâbîler'in Medîne-i münevvere'ye tesallutları ihtimâl-i karîb ve bu takdîrde o arz-ı mukaddeseyi gezendi hasm-ı ebleh-firîbden muhâfaza, tasvîb-kerde-i her hûş-mend ü erîb olup, efrâd-ı müte‘ayyineden birinin rütbesi terfî‘ ve dâyiresi asker ve cihet-i uhrâ ile tevsî‘ olunup, husûl-i kudret-i tâmme ‘akabinde ol savb-ı şeref-evbe tesyîr olunmak lâzım gelmişidi. Binâ‘en-‘alâ-zâlik mukaddemâ tasmîm olunan Sa‘îd Ağa'nın o tarafda asker cem‘ etmek ve ‘adem-i tecribe ile emr-i muhâfazada kusûr eylemek [V ] ezhân-ı evliyây-ı [Ü4 ] devlete hadşe-resân ve âharının bu hatb-ı ehemme ta‘yîni muvâfık-ı vakt ü şân olmağla, ‘an-asl îç-il müte‘ayyinlerinden olup, Rütbe-i Mîr-i mîrânî ile Mısır seferinde istihdâm ve derece-i kabiliyyeti mücerreb-i Sadr-ı vâlâ-mâkam olan Ahmed Paşa'nın Vezâret'e liyâkat ü istihkakı zâhir ve emr-i muhâfazada izhâr-ı mesâ‘î-yi vâfire ile kuttân-ı Tîbe-i tayyibe'nin istihsâl-i ârâmiş-i bâllerine takyîd edeceği zihne mütebâdir olmağla, keyfiyyet, hâk-i ‘atebe-i Mülûkâne'ye ‘arz2534 u inhâ olunup, hakkında müsâ‘ade-i seniyye rû-nümâ ve dâhil-i silkü'l-le‘âl-i vüzerâ olup, mukaddemâ meclis-i meşveretde zebân-güzâr-ı erbâb-ı ‘izz ü i‘tibâr olduğu vech üzere iktizâ eden asâkir ve sâyir umûrunu Mısır Vâlîsi Vezîr Husrev Paşa ru‘yet2535 ve bir ân akdem me‘mûr2536 olduğu savb-ı eşrefe tahrîk ile lâzime-i hazm ü ihtiyâta ri‘âyet eylemesi tahrîr ü işâret olunmuşidi. Müşârun ileyh tıbk-ı irâde-i Devlet-i ebed-müddet üzere müşârun ileyhin tesviye-i umûruna berzede-dâmân-ı ikdâm olacağını bu def‘a ifhâm ve karîbü'l-‘ahdde tekmîl-i mehâmm-ı lâzimü'l-ihtimâmıyla savb-ı maksûda tesyîrini iltizâm edüp, müşârun ileyhin diyâr-ı Mısrıyye'den tebâ‘üdü hasebiyle ba‘zı umûr-ı mütehattimetü'l-i‘tinâda lede'l-iktizâ istihdâm olunmak içün bir şahsa te‘ayyün1 ü teşahhus verilmesini müşârun ileyh mûcibât-ı maslahatdan ‘add eylediğine binâ’en, bundan akdem Cerde Başbûğluğu hıdmetinde izhâr-ı mâye-i fütüvvet ve el-yevm Mısr-ı Kâhire'de vukü‘ bulan şu‘ûn-ı2537 hatîrede ibrâz-ı dest-mâye-i sadâkat eden Îbrâhîm Ağa'ya o tarafda Mîr-i mîrânlık hil‘atini iksâ ve Ahmed Paşa'ya bedel ittihâzıyla2538 rütbesini [Ü4  - V ] terfî‘ ü i‘lâ eylediğini bu def‘a inhâ ve tasdîk-ı rütbesini hâvî emr-i celîlü'ş-şân sudûrunu istirhâm ü istid‘â etmekle, niyâzı karîn-i is‘âf ve mûmâ ileyhin Mîr-i mîrânlığı te‘kîd olunarak, müşârun ileyhin nüfûzu ikmâl ü iz‘âf olundu.
Cidde Vâlîsi nasb olunan Vezîr Şerîf Mehmed Paşa'nın me’mûriyyet2539 emrini îsâle ta‘yîn olunan Kapucu-başı Mustafa Ağa, ihtilâf-ı hevâ ile henûz Mısır'a varamayup, bir ân akdem Cidde'ye vusûlü dahi mühimm olduğundan, mukaddemâ taraf-ı vâzıhu'ş-şeref-i hazret-i Sad[â]ret-penâhî'den irsâl olunan tebşîr-nâme hükmü üzere2540 Mısır Vâlîsi Husrev Paşa müşârun ileyhin dâyiresini tanzîm ve mühimmât ve top ve Mısır'dan tertîbi irâde olunan asker ile kâffe-i umûrunu tetmîm edüp, Zilka‘de'nin on birinci günü' ‘Azeb-kubbesi'nde kâ’in2541 ordusunu tahrîk ve peyvend-i ikâmetini tefkîk edüp, Süveys tarafına râhile-bend-i i‘tizâm olduğunu Vezîr-i müşârun ileyh tahrîr ü i‘lâm eyledi
Mısr-ı Kâhire tarafından beher sâl ihrâc olunan Mîrü'l-Hâcc her seneden ziyâde asker ve mühimmât ile hareket etmek, zarûriyyât-ı2542 vakt ü hâlden olduğunu müşârun ileyh semîr-i zâmîr edüp, kesret-i mesârıfa bakmayarak, sevâlif-i ezmândan füzûn-ter mühimmât ve asker ile Mîrü'l-Hâcc-ı mûmâ ileyhi cânib-i2543 Hicâz'a tesyîr ve bu bâbda dahi sâk-ı gayret ü2544 hamiyyeti teşmîr eylediğini tahrîr eyledi. Müşârun ileyhin aktâr-ı Hicâziyye umûruna dâ’ir2545 levha-tırâz-ı sünûh olan gayret ü ikdâmı mûcib-i tahsîn ve şâyeste-i sad-âferîn olduğu taraf-ı Sadru's-sudûr'dan iş‘âr ve fîmâ-ba‘d şevârid-i ahvâl-i Mısır ve Hicâz'ın ber-vefk-ı me’mûl tensîk [Ü4 ] u tanzîmi husûslarına mezîd-i i‘tinâ1 vü dikkat eylemesi tarafına tezkîr ü ihtâr2546 olundu2547.
