Tevcîh-i Eyâlet-i Anadolu be-Vezîr ‘Ömer Paşa ve Mora be-Kayim-makam Paşa ve tevcîhât-ı sâyire
Mukaddemâ Rumeli Vâlîliği'nden bi-hasebi'l-iktizâ ‘azl olunan Vezîr ‘Ömer Paşa'ya eğerçi Çirmen Sancağı tevcîh olunmuşidi. Ancak Edirne'de olan Arnabudlar'ı def' içün vâfir nuküdu ve ekser mevcûdu resîde-i ‘urza-i ziyâ‘ u nâ-bûdu olduğuna binâ’en, dûçâr olduğu hasârete mükâfât, lâzım-ı şîme-i mürû‘et olduğuna binâ‘en Anadolu Eyâleti, Muharremü'l-harâmın on üçüncü günü' müşârun ileyhe tevcîh ü ihsân ve Mora Muhassıllığı, hâlâ Kâyim-makâm olan Vezîr es-Seyyid Mustafa Paşa hazretlerine ve înebahtı muhâfazası, selefleri Vezîr Mustafa Paşa'ya tevcîh [Ü3 ] olunup, sâbıkâ înebahtı Muhâfızı Sadr-ı esbak Hasan Paşa'nın mütekâ‘iden bir mahalde ikâmeti fermân olundu.
