Terceme
Müşârun ileyhâ hazretleri bin yüz yetmiş dört senesi Ramazân'ının on beşinci İsneyn gicesi^ meşîme-çâk-ı şühûd, gehvâre-zîb-i vücûd olup, vâsıl-ı hadd-i temyîz olmadan, Sadr-ı vakt Mustafa Paşa'ya ve andan sonra Serdâr-ı ekrem [Ü4 ] bulunan Mehmed Emîn Paşa'ya tezvîc ve bâzâr-ı i‘tibâr u menziletleri tervîc2553 olunmuşiken, fevâsıl-ı karîbe ile ikisi dahi ma‘dûm-ı dâ‘ire-i2554 hayât ve masrû‘-ı ser-pençe-i memât olup, Sultân ‘Abdülhamîd Hân merhûm hazretlerinin evâyil-i saltanatlarında Vezîr Mustafa Paşa, müşârun ileyhâ hazretlerinin şeref-i izdivâcıyla2555 kesb-i ibtihâc ve mânend-i şîr ü şekker ihtilât u imtizâc etmişiken, tâyir-ı rûhu tayy-i ‘akabât-ı mecâz eyleyerek, sûy-i hakîkîye pervâz eyledi.
Müşârun ileyhâ hazretleri Belkîs-sîret, Zehrâ-‘ismet, mestûre-i [V ] serâ-perde-i hilm ü hayâ, hacle-nişîn-i kasr-ı menî‘-i temekkün ü inzivâ, ‘âbide-i sâff-i‘tikâd ve zâhide-i pâk-nihâd, dâd-hâhlara mu‘în ü dest-gîr ve zıll-i vârif-i merhameti müstev‘ib-i mefârık-ı bây ü fakîr olup, der-i mekremet-eseri mecma‘-ı vüfûd-i nef‘ ü sûd2556 ve bu bâbda ahkâm-ı Sultâniyye'si her cânibe müte‘âkıbü'l-vürûd olmağla, ekser nâs inkızây-ı metâlibi ile kâm-rân ve du‘ây-ı devletiyle ratbü'l-lisân olduklarından, vefâtı cümleye bâ‘is-i endûh u ahzân olup, her biri sîne-kûp-i tehassür ü efgân ve mahall-be-mahall eşk-rîz-i mâtem ü eşcân oldular. Civâr-ı feyz-âsâr-ı hazret-i Hâlid'de binâ etdikleri türbe ve sebîl ve mekteb, âsâr-ı * cemîlelerindendir, rahmetullâhi aleyhâ
