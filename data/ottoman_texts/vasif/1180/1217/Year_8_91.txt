İhsân-ı Vezâret be-Veliyyüddîn Bey
Diyârbekir Eyâleti tevcîh olunan Vezîr Köse Mustafa Paşa, bundan akdem hulûl-i ecel-i mev‘ûduyla vefât ve terk-i meşgale-i kâyinât edüp, tûğ u sancağı ma‘a'l-Vezâre mahdûmu Veliyyüddîn Bey'e ‘inâyet olunduğu hâlde, bedel-i muhallefât ve câyize-i Vezâret ve sâyir ‘avâyidât olarak beş yüz kîse kadar cânib-i mîrîye hıdmet eyleyeceğini Trabzon [Ü4 ] Vâlisi ve Canik Muhassılı Vezîr Tayyâr Paşa bi'l-istid‘â tahrîr ü inhâ etmişidi. Mütevaffây-ı müşârun ileyhin derece-i servet ü sâmânına Sadrıa‘zam ve bedr-i efham hazretleri muttali‘ olup, Darb-hâne ve mîrî taraflarına dahi deyn-i küllîsi olduğunu bu def‘a tahkîk ve o mikdâr şey‘-i2557 hasîs ile Vezâret'i husûsuna müsâ‘ade câyiz olmadığını cezm ü ictihâd ile bu bâbda i‘mâl-i fikr ü dakîk buyurup, zâhir ü bâtında mütevârî olan emvâl ü eşyâ ve zimem ve sâyir tarîf ü telîdi ihfâ olunmayarak hârice ihrâc olunup, keyfiyyet ‘alâ-vechi's-sıhha tahrîr [V ] olunmak bâbında muvakkaten Baş-bâkî Kulluğu tevcîh olunan Kapucu-başı Mehmed Ağa, mü’ekked2558 ü müşedded evâmir-i ‘aliyye ile o tarafa tesyîr olunmuşidi. Mübâşir-i mûmâ ileyh o tarafa vusûl buldukda, muktezây-ı me’mûriyyeti2559 üzere tahkık-ı mâddeye ifrâğ-ı cehd ü tâkat ve birkaç def'a mükâtebe vü mücâvebe ile mâddenin imkân-ı ‘âdisini tahrîr ü işâret ve bilâhare deyn-i mîrî ve bedel-i muhallefât ve câyize-i Vezâret ve sâyir cem‘an iki bin dört yüz kırk beş kîse akçaya nizâm verilüp, bu cümlenin altı yüz kîsesi müjde-i Vezâret vürûdunda Mübâşir-i mûmâ ileyhe teslîm ve üç yüz kırk beş kîsesi mansıbına duhûlünün altmış birinci günü edâ2560 olunup, bâkî bin beş yüz kîsesi iki yüz on sekiz senesinden i‘tibâr ile senevî beşer yüz kîse i‘tâsıyla üç senede tetmîm olunmak şurûtu tanzîm olunup, evâsıt-ı Zilhicce'de^ mîr-i mûmâ ileyhe Sivas Eyâleti inzımâmıyla ‘avâtıf-ı ‘aliyye-i hazret-i Tâc-dârî'den vâlâ-yı câh-ı2561 [Ü4 ] Vezâret ihsân ve şeb-i deycûr-ı emeli tâb-ı âfitâb-ı Şâhâne ile dirahşân kılındı.
Tevcîh-i Eyâlet-i Sivas takrîbi ile tevcîhât-ı cüz’iyye2562 vukû‘ bulmağla, binâ-berîn sâbıkâ Sivas Vâlîsi Vezîr ‘Abdurrahmân Paşa'ya Karaman Eyâleti ve selefi Vezîr ‘Osmân Paşa'ya Kandiye Eyâleti ve selefi Vezîr Dervîş ‘Abdullah Paşa'ya Resmo ve Hanya sancağları ‘inâyet ve cümlesi dil-sîr-i ni‘met-i Şehriyâr-ı gerdûn-bestat kılındı.
