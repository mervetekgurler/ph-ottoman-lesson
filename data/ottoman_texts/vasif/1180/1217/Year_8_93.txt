Vefât-ı Mîr İbrâhîm Efendi ez-sudûr-ı kirâm
Anadolu Pâyesi'yle mükerrem olan İbrâhîm Beyefendi, mübtelâ olduğu ‘illetden tahlîs-ı girîbân edemeyüp, evâsıt-ı Zilhiccetü'ş-şerîfede^ dâ‘î-yi ecele lebbeyk-zen-i icâbet ve hırâmende-i çemen-zâr-ı dâr-ı mağfiret oldu.
Müşârun ileyh evâsıt-ı Saltanat-ı hazret-i Sultân Mustafa Hânî'de pederleri es-Seyyid Mustafa Ağa, Mîrâhûr-ı Evvel iken bâ-İbtidâ[‘]-i Hâric, Fazliyye Medresesi'yle hâyiz-i nuhustîn-i pâye-i medâric olup, pederleri vefâtından sonra Mustafa Paşa-zâdelik ile kesb-i iştihâr ve giderek Haremeyn Müfettişliği ile kulûb-ı hussâdı dâğ-dâr etmişidi. Mukarenet-i tevfîk ile tayy-i ‘akabât-ı tarîk ve iki yüz târihinde Havâss-ı refî‘a Mevleviyyeti ile necm-i ‘izzeti berîk ve gusn-ı emeli verîk olup, iki yüz &lt;on&gt; altıda' Mısr-ı Kahire hükümetiyle is‘âd ve ‘amm-zâdeleri Vezîr ‘İzzet Mehmed Paşa [Ü4 ] Mısır Vâlîsi bulunup, Sâhib-i terceme hacc-ı Beytullâhü'l-harâm kasdında olduğunu îrâd edüp, i‘ânet-i müşârun ileyh ile müctâz-ı râh-ı Hicâz ve iskat-ı ferîza-i hacc ile ser-efrâz olup, iki yüz sekiz senesinde'2564 müşârun ileyhin şefâ‘ati ve Şeyhulislâm-ı vakt bulunan Dürrî-zâde merhûmun dûra-dûr karâbeti münâsebeti ile Mekke-i mükerreme Pâyesi'n ihrâz etmiş idi. İki yüz on târihinde'5 İstanbul Pâyesi'yle hâtırı mecbûr ve iki yüz on üçde'6 Anadolu Pâyesi'yle mesrûr olup, on yedi Muharrem'inde'7 bi'l-fi‘l Anadolu Sadâreti tarafına teklîf ve ‘adem-i kabûl ü isti‘fâ ile debdebe-i ‘iffetini taz‘îf edüp, târîh-i mezkûrda fevt ve zâyik-ı sekret-i mevt oldu.
Müşârun ileyh ‘afîf ve perhîz-kâr, mutasallib ü dîndâr, hulk-ı cemîl ile mevsûf ve hüsn-i ülfet ile me‘lûf olup, bin yüz elli târîhinde'8 tevellüd etdiğine nazaran siniyy-i ‘ömrü altmış yedi seneye bâliğ, umûr-ı dünyeviyyeden fârigu'l-bâl bir zât-ı melekiyyü'l-hısâl idi1.
