‘Azl ü nasb-ı Kâdî-yi İstanbul ve tevcîh-i Kazâ‘-i Mısır
İstanbul Kadısı ‘Ömer Efendi-zâde Süleymân Efendi, müddet-i ‘örfiyyesini ikmâl ve Zilhicce'nin on beşinci gününden'9 zabt etmek üzere Müftî-zâde İbrâhîm Efendi o câh-ı bülend ile kesb-i dest-mâye-i ikbâl edüp, Mısr-ı Kahire Kadısı'nın dahi inkızây-ı müddet-i hükümeti mütekarib ve bu‘d-ı mesâfe sebebi ile şimdiden tevcîhi münâsib olduğundan, sâbıka Kuds-i şerîf Kadısı es-Seyyid Ahmed Efendi'ye iki yüz on sekiz senesi Cemâziyelâhıre'si gurresinden^ mutasarrıf olmak üzere hükûmet-i Kahire ‘inâyet ü ihsân ve bu vesîle ile mûmâ ileyh minnet-dâr-ı lutf-i bî-pâyân kılındı2565.
