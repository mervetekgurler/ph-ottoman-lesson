Nefy-i Velî Efendi-zâde be-Burusa
Re‘îsü'l-‘ulemâ olan Velî Efendi-zâde Mehmed Emîn Efendi sudûr-ı kirâma şâyeste olmayan harekât ile iştihârı refte refte resîde-i sem‘-i eşref-i hazret-i Tâc-dârî olduğundan başka, bir müddetden berü cenâb-ı Fetvâ-penâhî ile vuku‘ bulan mu‘âraza vü münâkaşası resîde-i hadd-i tenâhî olup, [mısra]2566:
Tab‘-ı sahtı, nâr-ı gurbet; nerm eder âhen gibi
mefhûmu üzere telyîn-i ‘arîke-i sevreti zımnında bir mahalle tagrîbi bâ-telhîs2567 ‘arz u inhâ ve mûcebince mâh-ı Zilhicce'nin yirminci günü Burusa'ya nefy ü iclâ olundu. [Ü4 ]
