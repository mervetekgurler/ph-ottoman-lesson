‘Azl ü nasb-ı Kethudây-ı hazret-i Sadâret-penâhî
Bir seneye karîb müddetden berü Sadrıa‘zam Kethudâsı olan Ahmed ‘Âtıf Efendi, vüs‘ ü tâkati yetişdiği kadar umûr-ı me’mûresinde kıyâm ve işbu Saferü'l-hayrın sekizinci Bâzâr günü' o makâm-ı refî‘den ‘azl ve sâhil-hânesinde ârâm ile eyyâmını vakf-ı du‘ây-ı bekây-ı Şehriyâr-ı enâm eyledi. Nazm:
Yekî kem-şûd dîger âyed be-cây [V ]
*
Zemâne ne-mânend bî-ked-i hudây
Sâbıka Sadrıa‘zam Kethudâsı İbrâhîm Nesîm Efendi, ‘unfuvân-ı eyyâm-ı civânî ve rey‘ân-ı hengâm-ı zindegânîden berü hıdemât-ı Devlet-i ‘aliyye'de izhâr etdiği kemâl-i sadâkatin semeresi olarak, evvelen bi'l-asâle ve sâniyen bi'l-vekâle Kethudâlık câh-ı refî‘ini ihrâz ve mütehattim-i zimmet-i himmeti olan celb-i ahâyir-i zehâyir ve ta‘dîl-i kıyem ü es‘âr husûslarında kesb-i rüchâniyyet ü imtiyâz ve bu vesîle ile zîr-i destân u fukarâdan Şehriyâr-ı sütûde [Ü4 ] -âsâra isticlâb-ı da‘avât-ı mütekâsire eylediğinden başka, zâtında pîr-i ‘akl ve civân-ı reviyyet2600 ve vâkıf-ı serâyir-i umûr-ı mülk ü millet, sâhib-i karîha ve dîndâr ve gayret-keş-i Devlet-i ebed-karâr olup, dâmen-i ‘ismeti levs-i erbâb-ı töhmetden berî ve icrây-ı siyâset-i mülkiyyede levme-i lâ‘imden bî-bâk u cerî, sıfat-ı cûd-ı memdûh ile fezâyil-i insâniyyeyi müktesib ve buhl ü imsâk-i müfritdan bi'l-külliyye dâmen-keş ü müctenib olup, yâverî-yi tevfîk ile her ‘ukde-i müşkil ve emr-i ‘amîk, hall-kerde-i benân-ı tedkîkı ve teshîlât-ı hutûb-ı nâs, mevkuf-ı yek-lahza-i tahkîkı olduğuna binâ’en, emsâline tefevvuk ve i‘tilâsı ma‘lûm-i bâdî vü hâzır ve hıdmet-i mezkûreye istihkakı “Ke'ş-şemsi fi'l-hevâcir”* zâhir olup, binâ-berîn yevm-i mezkûrda Bâb-ı ‘âlî'ye da‘vet ve huzûr-ı Sadru's-sudûr'da Kethudâlık hil‘at-i pür-behcetiyle dest-nevâzende-i i‘tibâr u rağbet kılındı.
Müşârun ileyhin mahlaslarını iltizâm ve mükerreren Kethudâlık câhını ihrâz etdiklerini îhâm kasdıyla bi'l-bedâhe ser-i kalemden çekîde olan târîh-i garrâ tebrîken bu mahalle kayd u imlâ olundu. [mısra] ‘:
Gülşen-i devlete esdi yine gül-bûy-i Nesîm (jv,-2600 J^j-d ^^i J^^l «ej^i ^^-J^)
[V ] Vak‘a-i ‘Ömer Paşa
Anadolu Vâlîsi Vezîr ‘Osmân Paşa'nın Deli-başı'sı olup, cemî‘ umûrunda müsteşârı ve darrâ‘ ü serrâda kuvvetü'z-zahr ve kafâdârı olan ‘Ömer Ağa, Rumeli'nde bir takrîb ihtilâs-ı 2
Rütbe-i Mîr-i mîrânî ve ol dahi hılâf-ı rızâ hareketde mahdûmuna sânî olup, dâ‘ire-i2601 müşârun ileyhden tefrîkı mûcibât-ı mesâlih-i mülkiyyeden olduğuna binâ‘en, Anadolu'da bir sancak tevcîhiyle o taraflardan [Ü4 ] tecnîb ve Anadolu'ya geçüp, yemîn ü yesârında vâki‘ kurâyı tahrîb ve ehâlîsini garâmet-i mâliyye ile ta‘zîb eylediği hasebiyle, fukarâ dest-i tesallutundan pür-havf u bîm ve kangı sancak tarafına tevcîh olunduysa, muhâfaza-i nefs ü mâl kasdıyla ehâlîsi müdâfa‘a sûretini tasmîm ederler idi. Mûmâ ileyhin hatî‘ât-ı sâbıka vü lâhıka2602sına nazaran istîsâli derece-i vücûba resîde olduğundan, Çapâr-zâde ile nihânî bu keyfiyyet muhâbere olunup, kesret-i haşerât sebebi ile sühûletle itmâm maslahatı mümkin olmayup, Kayseriyye tevcîh olunduğu hâlde, bir takrîb kaydı görüleceği haberini irsâl ve fi'l-hâl Kayseriyye Sancağı, Paşa-yı mûmâ ileyhe tevcîh ve igfâl olunmuşidi. Kayseriyye'ye iki sâ‘at mesâfe olan bir karyede askerini bırakup, birkaç âdem ile Kayseriyye'ye duhûl ve Mütesellimlik hânesine nüzûl eyledikde, Çapâr-zâde'nin âdemleri fursat-yâb ve Paşa-yı mûmâ ileyhi küşte-i şemşîr-i âteş-tâb eylediler. Kayseriyye tevcîhinden sonra Anadolu Vâlîsi'nin Çapâr-zâde'ye hâlik-i mezbûrun tavsiyesini şâmil gayet mü’ekked bir kıt‘a mektûbu vürûd eylediğinden, ma‘rifetiyle istîsâl olunduğu mestûr olarak, Âsitâne-i sa‘âdet'den Hasekî [V ] ma‘rifetiyle i‘dâm olunduğu işâ‘asını recâ ve merkum ‘an-asl nehhâb ü vehhâb olduğundan, ism-i mâl ıtlâk olunur üç-beş bârgîr ve ceyb ü hemyânında şâyeste-i tahrîr olmayacak nakdi çıkdığını2603 îmâ eylemiş. Merkumun sühûletle in‘idâmı tasavvur-ı nâsdan bîrûn ve fazl-ı Hâlık-ı bî-çûn olduğu vâreste-i şükûk u zunûn olduğundan başka, hevâdârı olan [Ü4 ] şahs-ı ma‘lûmun cenâh-ı sevreti münkesir ve zevâline mukaddime olduğu zâhirdir.
