Vukü‘-ı mükâleme
İngilizlü ile Françe kavmi miyânında bundan akdem ‘“Amyen” nâm mahalde râbıta-gîr-i nizâm olan musâlaha-i ‘umûmiyyenin bâlâda bast u beyân olunduğu vech üzere ba‘zı şurûtu bu âna dek icrâ olunmadığından, mübâhase vü münâkaşaları resîde-i serhadd-i gâyet ve ‘ale'l-husûs Malta Cezîresi'nin ilâ-yevminâ hâzâ [Ü4 ] İngilterelü tarafından ‘adem-i tahliye vü terki sebeb-i teceddüd-i ‘adâvet olup, tarafeyn iddi‘ây-ı hakkâniyyet ile yek-dîgere isnâd-ı kusûr u töhmet ve bilâhare i‘lân-ı harbe muztarr ve Âsitâne-i sa‘âdet'de mukîm devleteyn elçileri ta‘lîmâtları iktizâsıyla Devlet-i ebed-müddet'in mizâcını yoklamak zımnında mükâlemeye hâhiş-ker olmuşlar idi. Şehr-i Rebî‘ulevvel'de^ zikr olunan elçilerin kasrında Devlet-i ‘aliyye tarafından mükâlemeye me‘mûr Sadr-ı Rûm-i esbak ‘İsmet Beyefendi ve Re‘îsülküttâb Efendi ile vâhiden-ba‘de-vâhidin ictimâ‘ ve her biri bir gûne nakş-ı garîb ihtirâ‘ edüp, Françe Elçisi teveccüh ve hulûsunu der-meyân ve Devlet-i ‘aliyye hakkında safvetden gayri mülâhazaları olmadığını beyân ile İngilterelü'nün Malta'yı tahliye etmamesi, Bahr-i Sefîd ve Muhît'ın medâhil ü mehâricini zabt ile tetmîm mekâsıdlarına mebnî olup, şöyle ki, sefer hengâmında istîlâ etdikleri Hind kıt‘asının tarîkını takrîb ve iklîm-i Mısır'da kâyin ümerâyı tahrîk ve ihtilâl esbâbını tertîb ve Elfî Mehmed Bey'i li-emrimmâ Büyük Elçilik ile istıshâb eyledikleri, tahkîk-ı mâddeye delâlet edeceğini takrîr ve Devlet-i ‘aliyye bu kasd-ı müstetirden gaflet etmeyüp, te‘ehhüb ve ihtişâd-ı askere ihtimâm [V ] etmek lüzûmunu tekrîr ‘akabinde efendiler tarafından mukabele olunup: —Devlet-i ‘aliyye ile Françelü beyninde istihkâm bulan safvet ü istînâs, sâbitü'l-esâs ve masûnü'l-indirâs olup, altı mâhdan berü İngilterelü ile ba‘zı esbâba mebnî vukü‘ bulan münâza‘anın usûl ü fürû‘una dahi dirâyeten ve rivâyeten tahsîl-i vuküf edüp, [Ü4 ] tedâvül eden muhâverât, i‘lân-ı harb netîcesini verdiğinden, müte‘essir ü munkabız olduysa dahi, birer cihetle ‘umûm nâsa zararını mülâhaza eden ba‘zı düvel tevassutuyla bu mültehib olan âteşin ıntıfâsı ümmîdinden dahi me‘yûs değildir. Kaldı ki, Elfî Mehmed Bey ‘an-asl ümerâ mecma‘ına dâhil olmayup, erâzî-i fesîha-i Kahire'de münferiden geşt ü güzâr eder olduğundan, ümerây-ı sâyire irâde-i devlet ve
İngilizlü tarafından zuhûr eden recâ vü şefâ‘at sebebi ile Asvân'da iskân olundukları ân, mîr-i mezbûr ‘illet-i infirâd ile bî-mekân kalup, vahşet ü vesveseden nâşî, bi'l-ıztırâr İngilizlü ile hem-dest-i mürâfekat ve âfât-ı muhtemelü'l-vukû‘dan kenâre-gîr-i selâmet olup, bu makûle mücrim ü me’yûsa ‘örf-i düvelde ‘“Abd-i âbik” ıtlâk olunduğu müstefîz u şâyi‘ ve def-i sâyil zımnında Devlet-i ‘aliyye dâyimen müte’ehhib ü mütebassır bulunduğuna ‘âlem muttali‘dir” denildiğinden başka, elçi-yi mersûmun garaz u fesâd ile meşûb u muhtelit olan îrâdâtına “Külâ lehû kavlen leyyinen”* emr-i celîli üzere ‘amel olunup, mûcib-i nefret ü iştibâh olur muhâverât ve gılzat-ı kelâmdan tegâfül ve ümmîd ü hirmân miyânında cereyân eden evzâ‘-ı ‘âkılâneye tevessül olunup, meclise hıtâm ve kelâma [V ] encâm verildi.
İngiliz Elçisi ile dahi ber-minvâl-i muharrer kasr-ı mezkûrda meclis-i mükâleme tertîb olunup, elçi-yi mesfûr devletinin cihet-i ittifâk sebebi ile Devlet-i ‘aliyye'ye olan safvetini îrâd ve Françelü'nün Malta'yı tahliyede olan tehâlük ve ısrârları Memâlik-i mahrûse'ye ve bâ-husûs Mısr-ı Kâhire'ye [Ü4 ] tavti‘e-i2604 hücûm olduğunu, ihzâr fi'z-zihn eyledikleri delâyil-i mümevvehe ile isbât ‘akabinde, bu nakş-ı garîb İngilizlü'nün emniyyet-i cemî‘-i ümemi şâmil olan mekasıdına mugayir olduğundan, Malta'dan askerini ihrâcdan ibâ ve bâ-husûs Françelü'nün Anapolitan2605 Semti'ne bu esnâda on beş bin kadar asker ihrâc etdikleri sû‘-i niyyetlerini îmâ edüp, bu mefâsidi def‘ kasdıyla bir müddetden berü miyânede deverân eden mükâleme, tevlîd-i muhârebe vü müsâdeme edüp, İngilizlü bu bâbda ma‘zûr ve i‘lân-ı harbe mecbûr olup, Devlet-i ‘aliyye'yi müşâreke fi'l-harb teklîfiyle tasdî‘den ictinâb ve bî-taraf bulunmak üzere irâde-i devletini ta‘lîmâtı mûcebince işrâb edüp, bu mazmûnda makam-ı Sadâret'den devletine mektûb tahrîr olunmasını istid‘â eyledikde, bu tarafdan mukabele olunup, İngilizlü dühûr-ı mütetâvileden berü Devlet-i ‘aliyye'nin hayr-hâhı ve sadîk-ı bî-iştibâhı olduğuna binâ‘en, miyânelerinde2606 müstemirr olan esbâb-ı dostî vü dâd, yevmen-fe-yevmen müzdâd olup, bâ-husûs beyne'd-devleteyn in‘ikad-ı şart-ı ittifâk ‘akabinde İngilterelü'nün Devlet-i ‘aliyye'ye sebkat eden vefâdârlığı ferâmûş olunur hukûkdan olmayup, ile'l-ebed Devlet-i ‘aliyye dahi icrây-ı lâzime-i safvet ü mahabbetde ber-karâr olacağı zâhir olduğundan [V ] gayri, bu hâdise tekevvün etmezden mukaddem, istimrâr-ı cihet-i tarafdârı yalnız Mısır ittifâkına mevkûf olmayup, ilâ âhırı'l-edvâr, müstekarr u pâydâr olmak
* — Çj İJ 'i} = Ona yumuşak söz söyleyin” anlamına gelen bu cümle, “ ^i? Jl jsiş tâ â = Ona yumuşak
söz söyleyin. Belki o, aklını başınar alır veya korkar” (Kur‘ân, Tâhâ, XX/44) âyetinin ilk kısmından alınmıştır. zımnında bu tarafdan ma‘zûlen ‘azîmet eden elçi ile mahsûs mektûb yazılup, bu sûretde tekrâr bu mâddeyi i‘âde, [Ü4 ] hâsılı tahsîl kabîlinden olacağını ifâde etdiklerinde, elçi-yi mezbûr ‘özr-i nâ-müvecceh ile mektûb irsâlini tekrâr tervîc edüp, berü tarafdan mülâhazaya ta‘lîk ile ihtiyâr-ı semt-i te’ennî vü tedrîc olundu. Bundan sonra saded-i âhara intikal ve bu şûriş ü gavga evânında erbâb-ı mekr ü âl, tevlîd-i ekâzîb ile tahdîş-i kulûba sa‘y edecekleri agleb-i ihtimâl olup, iki devlet mesmû‘âtını yek-dîgere inhâ, istikrâr-ı emniyyete ‘illet-i akvâ olup: “Ez-cümle Elf Mehmed Bey'in sefaretle Londra'ya isticlâb olunduğu havâdisi âfâk-gîr olmuş ise dahi, Devlet-i ‘aliyye merkumu ‘abd-i âbik, ya‘nî firâr etmiş kul menziline tenzîl edüp, o makule fitne-cûyân-ı zemânın kelâmını ‘adem-i ısga ile sû‘-i zann ihtimâlini intifâ etmişdir” denildikde, mîr-i mezbûr, elçilik ‘unvânıyla istıshâb olunsa idi, Londra'da süferâya mahsûs resmin icrâsı, hakkında dahi icrâ olunmak iktizâ eder idi. Hâlbuki süferâya mahsûs imtiyâzâtdan ‘ârî olarak, sâkıt ‘ani'n-nazar bir mahalde ikamet etdirildiği emr-i mukarrerdir. İklîm-i Mısır mülk-i mevrûs-i Pâdişâhî olup, umûr-ı hâriciyye vü dâhiliyyesine te‘alluk eden ahvâle İngilizlü'nün vechen mine'l-vücûh ta‘arruzu olmadığını beyân ve berü tarafdan dahi tasdîk-ı mâdde ile idâre-i lisân olunup, iki tarafa dahi ser-rişte verilmeyerek, vakt ü hâle münâsib usûl-i [V ] hakîmâneye temessük ü ri‘âyet ve tekavvül olunan mevâdda birer gûne müskit cevâb i‘tâsıyla izhâr-ı sûret-i yek-rengî vü muvâfakat kılınarak, kelâma gayet [Ü4 ] ve meclise nihâyet verildi.
Françelü ile İngilizlü zâhir-i hâlde Devlet-i ‘aliyye'ye dost geçinüp, serîre-i zamîrleri mechûl ve sû‘-i kasd ve fesâd-ı niyyeti ahadühümâ âhara mahmûl edüp, bu bâbda ihtiyâta ri‘âyet ve mugayeret-i dîniyyesi olanlara ‘adem-i i‘timâd ile nihânî maslahat-ı mukteziyyeye dikkat min-ehemmi'l-umûr olduğunu vükelây-ı devlet tahkik eylediklerinden, her tarafa itâre-i cevâsîs-i ahbâr ve her semte havâle-i gûş-i intibâh u istibsâr ile iki devletin bidâyet-i etvâr ve nihâyet-i kârlarına intizâr üzere oldular.
Her hâlde düvel-i Nasârâ'ya i‘timâd câyiz olmayup, bunlar mağlûb u makhûr olmadıkça, hadd-i meskenetde telebbüs ve Devlet-i İslâmiyye ile miyânelerinde mün‘akid olan şurût-ı mühâdeneye teşebbüs etmeyecekleri bedîhiyyât-ı umûrdan olup, hattâ Prusya'nın hâlik olan Koca Kıralı*: —Devletler dâyimâ intihâz-ı fursatla hasmına galib olmak esbâbını mülâhazadan hâlî olmamak, tavr-ı cihângîrîden ma‘dûd olup, nakz-ı2607 ‘ahd ve fesh-ı şart rezîlesini mürtekib olurlarsa dahi, menâfi‘-i mülkiyyeye zafer-yâb olmuş bulunduklarından, zâhir2608 olan ‘ayb u nakısalarından tecâvüz ü igmâz2609 olunur. Vikâye-i ‘ahd ü şart mu‘âmelât-ı tüccâr u sûdâ-gerânda mu‘teber ve nakızıyyün fi'l-vâki‘ hirfet-i ticârete mûcib-i âfet ü hatardır” dediği meşhûrdur.
