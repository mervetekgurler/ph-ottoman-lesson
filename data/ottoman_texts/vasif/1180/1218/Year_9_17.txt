Mühimme
‘Âlem, fesâda mâyil ve dost ile düşmen miyânını tefrîk müşkil olup, sadîk ‘add etdiğin şahısdan ‘adüvvden ziyâde hazer ü ictinâb lâzım olduğunu, [V ] kudemây-ı hükemâ kitâblarında tahrîr etmişlerdir. [Ü4 ] Nazm:
A‘dâ ‘adüvvike ednâ men vesikte bihî
Ve hâziri'n-nâse v'ahsebhüm ‘alâ dahal*
Çok kerre muhibb ‘add etdiğin kimseden, ziyân ve ‘adüvv ittihâz eylediğinden, nef‘-i firâvân nümâyân olmuşdur. Nazm:
Kem kâtı‘in li'l-vasli yü‘menü vüddühû
**
Ve muvâsılin bi-vidâdihî yürtâbü**
Nev‘-i beşer ‘alâ-ihtilâfi tabakâtihim mülk ü devlet ve câh u rifat sebebleriyle birbirine muhâsede ve benî nev‘inin1 nâyil olduğu ni‘amın intizâ‘ı içün ‘ale'd-devâm mugalebe vü mücâdele kasdında olmak emr-i cibillî olup, bu sûretde her şahs-ı mütebassır hazm ü ihtiyâtı terk etmamek ve zevâl ü intikas-ı ni‘metine rasad-bîn olanlardan ittika eylemek, hasmını it‘âb ve tecâvüzden içtinâbına tahsîl-i esbâb etmiş olur. “Düzd-i şebrev ü çâlâ ki, âgâhî-yi sâhib-i hâne sedd-i sedîd”2610 ve mâlının ‘adem-i telef ü ziyâ‘ına bir hısn-ı müşeyyed olacağı zâhir ü bedîddir. Nazm:
Lâ tetruki'l-hazme fî-şey‘in tuhâziruhû,
Fe-in selimte fe-mâ fi'l-hazmi min-be‘s.
el-‘Aczü züllün ve-mâ bi'l-hazmi min-zararin, V'ahzemü'l-hazme sû‘ü'z-zanni bi'n-nâs.2611
Sâlifü'z-zikr mektûbun istihsâli zımnında İngiliz Elçisi'nin su’âli tekerrür eylediğine binâ‘en, emniyyetlerini îcâb edecek sûretde taraf-ı hazret-i Sadâret-penâhî'den bir kıt‘a mektûb tahrîr ü imlâ ve elçi-yi mesfûr tarafına i‘tâ olundu.
