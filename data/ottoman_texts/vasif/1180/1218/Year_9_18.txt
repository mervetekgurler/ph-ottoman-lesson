Vuku‘-ı meşveret der-hâne-i hazret-i Fetvâ-penâhî
Bir müddetden berü ‘alem-efrâz-ı bagy u tuğyân ve yemîn ü yesârda vâki‘ tavâyif-i ‘Urbân'nın ‘akidelerini tagyîr ü ifsâd ile ârâm-rübây-ı ‘âlemiyân olan tâyife-i bâgıye-i Vehhâbiyân, Dir‘iyye'den hareket ve Tâyif'i istîlâ ve Mekke-i mükerreme'ye ‘azîmet edüp, meknûn-ı zamîrleri ne ise ba‘de [V ] 'l-icrâ Medîne-i münevvere'ye sû‘-i [Ü4 ] kasd üzere oldukları bundan akdem o havâlîden müte‘âkıbü'l-vürûd olan tahrîrât me‘âlinden zâhir ü hüveydâ olduğuna binâ‘en, cânib-i Hicâz'a imdâd u i‘ânetin cihet-i yüsr ü sühûleti mahmiyye-i Mısır olduğunu birkaç def‘a ‘akd olunan mecâlis-i şûrâda sudûr-ı kirâm ve ricâl-i devlet bi'l-ittihâd sevk u îrâd etmişler idi. Bâlâda zikr ü beyân olunduğu vechile Dimyât

1 nev‘inin Ü4, V : nev‘in A
Muhâfızı Ahmed Paşa'nın Rütbe-i Vezâret'le kadri terfî‘ u tenvîh ve Medîne-i münevvere muhâfazası tarafına tevcîh olunup, ma‘iyyetine vâfî asker tertîb ve bir ân akdem savb-ı maksûda tesrîbi husûsu mü’ekked evâmir-i ‘aliyye ile Mısır Vâlîsi Vezîr Husrev Paşa tarafına tenbîh olunduğundan başka, Cidde tevcîh olunan Vezîr Şerîf Mehmed Paşa'nın dahi ma‘iyyetine terfîkı lâzım gelan neferât ve lede'l-iktizâ i‘mâl içün edevât u mühimmâtın tanzîmi ve ahad-i tarîkaynın biriyle bir ân akdem tahrîki ve verâlarından pey-der-pey zahîre irsâli ve bâ-husûs buk‘ateyn-i mübâreketeyn halkının muhtâcun ileyh oldukları akavât ve zâdın bilâ-infisâl îsâli Vezîr-i müşârun ileyhe bi'd-defa‘ât tahrîr olunup, dâhil-i tavk-ı beşer olan makdûr bu tarafdan masrûf ve bu tertîbâtın icrâsı o tarafın ikdâm u himmetine bâz-beste vü mevkuf kılındığı hâlde müşârun ileyh gûyâ irâde-i kâtı‘a-i devleti mengûş-i hûş-i iz‘ân edüp, der-‘akab tertîb-i neferât ve ihzâr-ı edevât eyleyerek, Ahmed Paşa'yı Medîne'ye ve Şerîf Mehmed Paşa'yı Cidde'ye ihrâc ve lâzım gelan asker ve edevât ve sâyir metâliblerini te‘diye ile müşârun ileyhimâyı beriyyü'l-ihtiyâc eylediğinden [V ] başka, buk‘ateyn-i [Ü4 ] mübâreketeyn ehâlîsinin dahi cihât-ı ma‘îşetlerini tevsî‘ içün pey-der-pey zahîre irsâl etmek üzere olduğunu te‘sîl ü tenvî‘ ve Mısır Mîr-i Hâcc'ını sinîn-i sâlifeden ezyed ü akvâ tedârükât ile techîz ve livâ‘-i ‘azîmetini ol savb-ı şeref-evbe tehzîz eylediğini tahrîr edüp, bu tertîbâta nazaran Vehhâbîler ile mukavemet sehl ü heyyin ve her tarafın imkân-ı vikayesi emr-i beyyin olduğundan, kulûb-ı erbâb-ı elbâb tesliyet-yâb-ı sükûn ve müşârun ileyhin bu ikdâm u gayreti nezd-i evliyây-ı devletde bâlâter ü efzûn olmuşidi. Şerîf Paşa yüz elli kadar âdem ile Süveys'den Cidde'ye ‘azîmet ve Medîne Muhâfızı'nın istikmâl-i me‘ûnetinden mukaddem Arnabud tâyifesi fitne îkazına mübâşeret edüp, Husrev Paşa'nın emvâl ü eşyâsını dest-bürd-i garet ve kendüsini mecbûr-ı gaybet etmeleri hasebiyle bu emr-i mühimmin husûlü hükm-i takdîr-i mümteni‘u't-tagyîr ile bâz-beste-i ‘ukde-i te‘hîr2612 olup, Vehhâbîler her tarafın askerden huluvvünü müşâhede ve cesâretleri bâlâter ü ziyâde olarak bilâ-mâni‘ ü müzâhim, Mekke-i mükerreme'ye mühâcim olduklarını Şerîf-i Mekke tashîh ile rû-be-râh-ı arz-ı fesîh olup, Cidde Vâlîsi dahi Mekke halkının ekseri tav‘an ev rav‘an Vehhâbîler'e meyl ü rükûn üzere oldukları istihbâr ve fikdân-ı esbâb-ı gîrûdâr ile bilâ-muhârebe vü nizâ‘ Cidde'ye ılgar2613 eyleyüp, kavm-i mezkûr dahi Mekke-i mükerreme'ye duhûl ve ciger-sûz olacak hâlâta meşgul ve ez-cümle Ka‘be-i mükerreme ve Makam-ı hazret-i İbrâhîm'den başka her ne kadar emâkin-i ebrâr ve makamât-ı ahyâr buldular ise, kubbelerini mehdûm ve eserlerini nâ-bûd u ma‘dûm [Ü4 

- V ] etdikden sonra, Şerîf-i Mekke'nin birâderi ‘an-asl taraflarına mütehammız2614 u müncezib bulunduğundan, mûmâ ileyhi biraderine câ-nişîn ve ru‘yet-i umûr-ı ‘âmme zımnında mesned-i Şerâfet'e temkîn eylediler.
Kavm-i mezkûr şimdiki hâlde Mekke halkını ızrârdan istinkâf ve Cidde ve yâhûd Medîne-i münevvere'ye teveccüh ü insırâf üzere oldukları zevâhir-i hâllerinden istikşâf olunup, mukaddemâ ba‘zı tahrîrât ile cânib-i Hicâz'a irsâl olunan Âdem Efendi dahi ser-i katâr-ı Vehhâbiyân olan îbn-i Su‘ûd ile iltika ve sûret-i me’mûriyyetini îmâ edüp, şimdilik Mekke'de ikametini işrâb ve ‘avdete ruhsat taleb eyledikde, pederinden isticâzeye muhtâc olduğunu ifâde ile kat‘-ı cevâb eylediği ve Medîne-i münevvere her ne kadar burc u bârû ile muhkem ü üstüvâr ve top ve sâyir âlât-ı hasânât ile mahfûz-ı gezend-i eşrâr ise dahi, min-ciheti'z-zehâyir ehâlîye tareyân-ı za‘f u nâ-tüvânî mukarrer olmağla, üç mâha dek zâd u ecnâd ile imdâd olunmadığı hâlde, savlet-i hasm-ı gaddâra tâb-âver olmayacağlarını iş‘âr ve Vehhâbîler, Medîne-i münevvere'ye dâhil olup, ba‘zı emâkin ve bıka‘-ı hatîreyi tahrîbe cesâret ve Harem-i şerîf'de bulunan yâdigâr-ı mülûk ve tuhaf-ı selâtîn-i ‘izâmı nehb ü garet ile sûreti mechûl zarar-ı gûnâ-gûne tasaddî etmek ihtimâlini2615 vücûh-i ehâlî-yi Medîne tahrîr ü işâret ve hasm-ı ‘anîdin eğerçi sevâd-ı cem‘iyyetleri yirmi bine mütekarib olup, ancak yedi bin kadarı ceng-âver ve kusûru kesret-i sevâd içün2616 cem‘ olunmuş kimseler olduğu resîde-i derece-i tahkik ve Mekke-i mükerreme'de hudûs eden keyfiyyet-i müdhişe Şâm ve Mısır mîr-i hâcclarının [Ü4  - V ] ‘avd u kufûllerinden sonra vuku‘ bulduğu, tashîh-kerde-i erbâb-ı tedkik olup, bu keyfiyyet mine'l-matla‘ ile'l-makta‘ hâk-i ‘atebe-i hazret-i Cihân-dârî'ye ‘arz u takdîm ve vuku‘ bulan hâlet-i cân-güdâzın zuhûruna sebeb olan mevâddın mebâdî vü mekasıdı ifâde vü tefhîm olunup, mir’ât-ı mücellâdan sâff ve semâ’-i sâhîden şeffâf olan tab‘-ı hümâyûna îrâs-ı gubâr-ı melâl ve ihdâs-ı hüzn ü infi‘âl edüp, asker ve zahîre irsâliyle Medîne-i münevvere'nin muhâfazasına ikdâm ü gayret ve Vehhâbîler'i ne tarîk ile olur ise, o erâzî-yi mukaddeseden tard u ib‘âda ifrâğ-ı2617 cehd ü tâkat ve bu bâbda terk-i âsâyiş ü râhat ve mesârıfa bakmayarak ez-dil ü cân bezl-i vüs‘ ü kudret olunmak ve ma‘âzallah ednâ derecede batâ’et ü ihmâl olunduğu hâlde kâr-fermâyân-ı umûrun cümlesi mu‘âkab u me’sûl ve eşedd-i nekâl ile menkûb u mahzûl olacağları ve bu keyfiyyet ‘ulemây-ı a‘lâm ve ricâl-i devlet ile müzâkere ve meclisde karâr-gîr-i erbâb-i re’y ü tedbîr olan sûret ‘arz olunmak bâbında ekîdü'l-mazmûn-ı hatt-ı hümâyûn şeref-sudûr olup, binâ‘en-‘alâ-zâlik işbu Saferü'l-hayrın yirmi dokuzuncu yevm-i Ahad' Sadrıa‘zam ve bedr-i efham hazretleri ve kudât-ı asâkir ve Yeniçeri Ağası ve sâyir erbâb-ı şûrâ hâne-i hazret-i Fetvâ-penâhî'de ictimâ‘ ve Mekke-i mükerreme ve Medîne-i münevvere'de vukü‘ bulan hâdisâtı mutazammın olan evrâk ve şeref-yâfte-i sudûr olan hatt-ı hümâyûn kırâ’at2618 olunup, mezâyâsına huzzârın cümlesi kesb-i vukuf u ıttılâ‘ edüp, Sadr-ı sütûde-şiyem hazretleri cümleye hıtâb ve mukaddemâ Mısır [Ü4 ] tarafından tertîb olunan [V ] esbâb-ı mukabele vü muhâfazayı tafsîl ü ıtnâb edüp: —Tertîbât-ı mezkûrenin kuvvetden fi‘le îsâlini Husrev Paşa tahrîr ü işâret ve husûl-i isti‘dâd-ı müdâfa‘a vü tehaffuz ile cümleye emniyyet gelmişken, müşârun ileyhin tahrîrâtı vuku‘ bulan keyfiyyete mugayir olup, hükm-i kader ü kazâ ve müşârun ileyh tarafından ser-zede-i zuhûr olan butû‘ u istirhâ, tertîbâtımızı hebâ ve hasmın bu makule ikdâm u mefsedetine ‘illet-i akvâ olup, şöyle ki, vâkî‘ olan hâdise yalnız mazarrat-ı mülkiyyeyi müstelzim olmayup, kıble-gâh-ı İslâm ve metâf-ı hâss u ‘âmm olan Beytü'l-harâm'a bu gûne izdirâ vü ihânet, hey‘et-i ictimâ‘iyye-i ehl-i vahdete mûcib-i kesr-i sevret ve beyne'd-düvel envâ‘-ı güft-gû hudûsuna ‘illet olacağı zâhir olup, işte me‘âl-i tahrîrât cümlenin ma‘lûmu oldu. Bundan sonra ne makule tedbîr lâzım ise takrîr ve herkes hâtırına hutûr eden ârâ‘-i hayriyyeyi bilâ-ketm yâd u tezkîr eylesün” dedikde, sudûr-ı kirâmdan ‘Arab-zâde Mehmed ‘Ârif Efendi: “Cezzâr Ahmed Paşa berây-ı maslahat, taltîf ve Medîne-i münevvere'ye zahîre ve vücûh-ı sâyire ile imdâd eylemesi müstakıll hatt-ı hümâyûn ile tarafına ifâdeten teşrîf olunsa, şâyed insâf edüp, mukaddemâ i‘tilâf üzere olduğu meşâyıh-ı ‘Urbân vâsıtalarıyla bir mikdâr zahîre irsâl ve Medîne-i münevvere ehâlîsini müsterîhu'l-bâl eyleye” dedikde, Kethudâ Bey: “Bu tedbîr icrâ ve Hasekî ile hatt-ı hümâyûn tarafına isrâ olunup, hattâ ihtiyâr-ı san‘at-ı tecâhülü'l-‘ârif kılınarak: ‘Taraf-ı şerifinize mefhûmu hîta-i ‘ilmimizden hâric Hasekî ma‘rifetiyle bir kıt‘a [Ü4 ] hatt-ı hümâyûn-ı mülâtafet-makrûn irsâl olundu‘ [V ] deyü makam-ı Sadâret-i ‘uzmâ'dan kayime dahi tahrîr olundu” dedikde, huzzârdan ba‘zıları: “Müşârun ileyh cibilletinde merkûz televvünü tarh ile imdâd kaydına düşer ise, bu maslahatı ber-vech-i sühûlet ru‘yet2619 eder” dediklerine müte‘âkıb, sudûrdan İshak Efendi-zâde Ahmed Muhtâr Efendi, Sadrıa‘zam hazretlerine teveccüh ve: “Cenâb-ı devletinizin her vaz‘ u tavrı makbûl u mu‘teber olup, tarafı hümâyûndan istiklâl-i tâmm ile kâm-yâb olduğunuz hâlde, bilâ-müşâreket umûr-ı devlet

◊ 29 Safer 1218 = 20 Haziran 1803 Pazartesi. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
ahsen veçhile ru’yet olunacağından başka, şevketlü, kerâmetlü veliyy-i nimetimiz Pâdişâh'ımız dahi ba‘zan Hırka-i şerîfe Hânesi'nde tazarru2620 u niyâza âgaz buyursalar, sûrî ve ma‘nevî tedbîr husûlüyle mevâdd-ı devlet, kesb-i sühûlet edeceği zâhirdir” dedikde, Sadrıa‘zam hazretleri mukabele ve: “Taraf-ı hümâyûndan bu ‘Abd-i ‘âciz'e verilan istiklâl, ber-vech-i kemâl olup, şimdiye dek ma1rûzâtımın cümlesi müsâde-i seniyyeye makrûn olduğundan gayri, Hırka-i şerîfe Hânesi'nde ve sâyir emâkin-i müteberrikede teveccüh-i derûn ve isticlâb-ı füyûzât-ı Hâlık-ı bî-çûn'da dakika fevt etmedikleri vâreste-i şükûk u zunûndur” buyurduklarında, Efendi-yi müşârun ileyh: “Hâl böyle ise, inşâ’allâhü Te‘âlâ kasd-ı Beytü'l-harâm edenler, Ashâb-ı Fîl gibi mercûm-ı minkar-ı ebâbîl olacağları meczûmdur” dedikden sonra, tîz elden Medîne'ye i‘ânet makalesi tekrîr olunup, sudûr-ı kirâmdan Emîn Paşa-zâde Mehmed Emîn Beyefendi: “Medîne-i münevvere'ye i‘ânet ve Mekke-i mükerreme'ye sevk-ı asker ile Vehhâbîler'i tard u ib‘âda [Ü4 ] himmet, ancak Mısr-ı Kahire tarafından mümkin olup, Vâlî-yi cedîdin ber-vech-i ta‘cîl tesbîli2620 emr-i mühimm görülür” dedikde, Sadrıa‘zam hazretleri: [V ] “Mısır Vâlîsi hâzır u müheyyâ ve bir-iki gün zarfında sefineye râkib olacağı zâhir bir ma‘nâ olup, imdâd-ı rûzgâr olduğu hâlde fî-akrebi'z-zemân Mısır'a vusûlü ve fi'l-hâl maslahata şurû‘ ile i‘ânet ü imdâd sûretinin husûlü, cümlenin me‘mûlü ise dahi, Husrev Paşa'nın Mısr-ı Kahire'den çıkmamak kasdında olduğunu ba‘zı kimseler tevâtüren rivâyet etmekdedirler. Bu takdîrde bu maslahat-ı müsta‘cele ve sâyir umûr-ı Mısrıyye berhem-zede-i inkılâb olacağı nümâyân ve Husrev Paşa gars-ı yemîn-i hazret-i Cihân-dârî olup, itâ‘at-ı emr etmek fazlen ‘ani'l-gayr üzerine vâcib olmağla, ba‘zı ahbâb ve hayr-hâhları hakk-ı nasîhati yerine getürüp, mansıbı olan Selânik'e bilâ-te‘hîr2621 ‘azîmetini teşvîk etseler, hakkında mahz-ı hayr olur idi” kelâm-ı bedî‘ü'l-fehvâsını miyâneye ilka eyledi. Tersâne Emîni Reşîd Mustafa Efendi tahrîk-i zebân ve: “Husrev Paşa'nın ‘Mısır'dan çıkmaz’ havâdisi eğerci beyne'n-nâs deverân edüp, ancak kable'l-‘azl o tarafda olan mu‘ârızlarının ibrâmıyla çıkmadan imtinâ‘ üzere olup, Mısır'dan ‘azl ve âhar mansıba nakl olunduğu ma‘lûmu oldukda, emre imtisâl etmesi agleb-i ihtimâldir” dedikde, fi'l-hakika müşârun ileyh Mısır'dan çıkmaz ise, bu mesâlih-i mühimme mu‘attal olup, devlete ‘azîm rahne teveccüh edeceğini herkes tefevvüh eylediler. Bundan sonra yine Medîne-i münevvere'ye i‘ânet husûsunun semt-i sühûleti der-meyân [Ü4 ] kılınup, Reşîd Mustafa Efendi: “Mısır'a akça irsâl olunup, bir mikdâr zahîre iştirâ ve Süveys'den Yenbû‘ iskelesine ve andan Medîne'ye îsâl mümkindir” dedikde, Sadrıa‘zam hazretleri mukabele [V ] ve: —Mısır'da olan Arnabudlar hâzır nakdi gördükde, tegallüben ahz ve iddi‘â etdikleri şehriyyelerine mahsûb edecekleri ve bu mülâbese ile akçanın telef ü ziyâ‘ı zâhir ve maslahatın te’ahhuru2622 zihne mütebâdirdir” buyurduklarında, Îrâd-ı Cedîd Defterdârı Efendi: “Devlet-i ‘aliyye'nin şu kadar akçası itlâf olunmakdadır. Şâyed zahîre maslahatı husûle gelür. Gelmez ise, şu akçada zâyi‘ olursa olsun” der iken, huzzârdan biri: “Farz-ı muhâl ile zahîre iştirâ olunup, Yenbû‘'a idhâl olundu. Medîne ile Yenbû‘'un mâ-beyni hasım tarafından kat‘ olunmak ve yâhûd Yenbû‘ elde olmamak keyfiyyetleri tehakkuk ederse, zahîre irsâlinin ne fâyidesi vardır?” dedikde: “Mısır tarafından üç-beş yüz âdem tahrîr ve zahîreyi2623 muhâfaza ederek tesyîr mümkindir” denildikde, “Süveys'in mevsimi güzerân ve üç-beş yüz âdemi ve o kadar zehâyiri2624 ihâta eder sefâyinin vücûdu dahi hâric-i hayyiz-i imkân olup, yine Şâm tarafından akça kuvvetiyle zahîre îsâlinin ‘ilâcı görülse münâsib olur idi” cevâbı verildikde, sudûrdan İmâm Bekir Efendi-zâde: “Mısır olmaz, Şâm olur” dediğine müte‘âkıb, ba‘zıları: “Zahîre2625 nakli beher-hâl hayvânâta muhtâc olup, Şâm'dan Medîne-i münevvere mesâfe-i ba‘îde olmağla, mahmûl, hâmilin gıdâsı olacağı zâhir ise dahi, şâyed bir mikdâr zahîre istihlâsı mümkin ola” [Ü4 ] denilüp, saded-i âhara ‘atf-ı ‘inân ve Vehhâbîler'in her tarafdan iz‘âc u tazyîk olunmak bahsi zebân-güzâr-ı beyân2626 kılınup, bu garaza mebnî Bağdâd Vâlîsi'ne makam-ı Sadâret'den tahrîr olunan mufassal kayime kırâ‘at olundukdan sonra, semâhatlü Şeyhulislâm Efendi hazretleri, [V ] huzzâr-ı meclisden o havâlî ahvâline vâkıf olanların birine hıtâb ve: “Hasmın cihet-i inzi‘âcı ne vechiledir?” deyü isticvâb eyledikde, Bağdâd Vâlîsi ikdâr u ta‘yîn olunduğu hâlde Vehhâbîler'i küllî işgal edeceğini ifâde ‘akabinde, Sadrıa‘zam hazretleri: “Bağdâd Vâlîsi, hıtta-i ‘Irâk'ı bırakup gitmek ve mu‘ârızlarını verâda bırakmak mümkin midir?” buyurduklarında: “Zâhirde müşârun ileyhe garîm ü müzâhim kalmayup, İran halkından dahi vesvese ber-taraf olduğundan başka, Vehhâbîler'i te‘dîb İraniyân'ın ecell-i matlabları olmağla, Bağdâd Vâlîsi'nin hareketi cümlesinin sebeb-i memnûniyyeti olacağında iştibâh yokdur. Derûn-ı Bağdâd ve muhâzîsinde vâki‘ kasabâtda eli kılıc tutar ve dâyimâ harb u darb ile me‘lûf2627 nüfûs-i kesîre olup, Vâlî'nin gaybeti kendülere mûris-i se‘âmet ve sebeb-i vahşet olmayacağı mütehakkakdır. Süleymân Paşa merhûm üç1-beş bin kadar kırba ihzâr ve kati çok cimâl ve bigal iştirâsıyla Dir‘iyye'ye ‘azîmeti ızmâr edüp, ba‘de'l-fevt bir mikdârı telef olduysa, bir mikdârı mevcûd olmak gerek. ‘Ali Paşa ikdâr olunup, hâhiş ü şevk izhâr ederse, diyâr-ı Necid'in ekser mahallerini tâht u târâc ve hasmı işgal ü iz‘âc eder” denildikde, bu tedbîr huzzâra müstasveb görüldüğü hâlde, İshak Efendi-zâde [Ü4 ] ‘Atâ’ullâh Efendi savt-ı mehmûse ile dem-sâz ve: —İran halkı Kerbelâ vak‘ası sebebi ile Vehhâbîler'in hasm-ı cânı ve düşmen-i bî-emânı olup, cihet-i vahdet-i İslâmiyye mülâbesesiyle anları dahi bir tarafdan teslît ve ahz-ı intikama igrâ ne makule mahzûru münticdir? Bâ-husûs kavm-i mezkûr bu maslahat zımnında mukaddemâ derîce-i bâz-i niyâz olmuşlar idi” dedikde, [V ] hizâsında vâki‘ olanların biri: —İran halkının diyâr-ı Necid'e ‘azîmetleri hâk-i pâk-i Bağdâ[d]'dan‘ubûra münhasır ve âhar tarîkleri olmadığı zâhir olup, hudûdu tecâvüzleri mahall-i hatar ve Basra vak‘ası misillü bir dâhiye zuhûr etmek emr-i mukarrerdir” denildikde: —Şurası ma‘lûmum değil idi” deyerek, mühr-zen-i leb-i sükût oldu.
Bundan sonra yine vâfir ebhâs sebkat edüp, encâm-ı kâr Sadr-ı ‘âlî-mikdâr hazretleri: —Eğer istihsân olunur ise, bir tedbîr edeyim. Bağdâd Vâlîsi münferiden bu maslahata mübâşeret etmez. Şâm Vâlîsi o havâlîde sâhib-i nüfûz u i‘tibâr ve hânedân-ı kadîm olmakdan nâşî, beyne'l-‘aşâyir sâhib-i vak‘ u iştihâr olup, Ser‘askerlik ile o cânibe me‘mûr2628 kılınması münâsib midir? Münâsib olduğu hâlde mevsim-i haccdan mukaddem hüccâcı götürür gibi külliyyetlü asker ile müşârun ileyh cânib-i Hicâz'a sevk-ı matâyây-ı ‘azîmet edüp, istıshâb edeceği tavâ‘if-i2629 askerînin isimleri açık2630 me‘mûriyyet2631 emirleri tarafına irsâl ve her kimi intihâb eder ise, mevkibine îsâl etmek ve Bağdâd Vâlîsi'ne mukaddem ısdâr olunan evâmiri mü‘ekked olarak tekrâr me‘mûriyyet emri ısdâr ve ahadühümâ [Ü4 ] âhar ile muhâbere ederek, birer tarafdan düşmene îrâs-ı mazârr etmek müstasveb midir?” buyurduklarında, herkes bu re‘y-i rezîni istısvâb ‘akabinde Sadrıa‘zam hazretleri, Bağdâd Vâlîsi'ne dahi Ser‘askerlik ‘unvânı verilüp, bir ân akdem Necid tarafına tahrîki içün müteşahhısân-ı Devlet-i ‘aliyye'den biri ile kılıc ve haftân ve menşûr-ı Ser‘askerî irsâl olunur ise, bu şâyi‘a kulûb-ı a‘dâya ru‘b u dehşet ilka ve tezellül ü meskenete ilcâ edeceğini îmâdan sonra: —Cümleye hadşe-i [V ] derûn olan zahîre husûsunun dahi semt-i sühûleti mülâhaza ve bi'l-müzâkere nizâmı verilür” dedikde, Çavuş-başı Ağa'nın: “Bağdad Vâlîsi ikdâra muhtâc olup, bu hatb-ı cesîm teklîf olundukda, bari hamli tahfif olunsun” kavli cümle-i mu‘tarıza gibi miyâneye tehallül edüp, Sadr-ı vakur, haml-i mezkûr ‘an-asl mühimmât-ı devlete müretteb olduğunu beyân ve tekrâr tedbîr-i sâbıkın hüsn ü kubhunu su‘âl edüp, huzzâr-ı meclis, re‘y-i mezkûru istihsân ve te‘kîd-i dîn ü devlet zımnında dest-i du‘âyı berdâşte-i dergâh-ı hazret-i Yezdân eylediler. Meclis-i mezkûr iki sâ‘at kadar mümtedd olup, hayr-hâhân-ı Devlet-i ‘aliyye'den sudûr eden tedâbîr ü ârâ ve bilâhare fezleke-i meclis olarak Sadr-ı ‘âlî-kadr hazretlerinin vakt ü hâle muvâfık ve tabî‘at-ı maslahata mutâbık olan tedbîr-i dil-pezîrleri min-gayr-i ziyâdetin ve noksân, sahîfe-zîb-i beyân kılındı.
