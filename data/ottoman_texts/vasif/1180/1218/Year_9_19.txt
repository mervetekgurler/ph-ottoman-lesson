‘Azl-i Defterdâr-ı Şıkk-ı Evvel ve Nâzır-ı Hubûbât ve Tevkî‘î-şüden-i es-Seyyid Mehmed Efendi
Defterdâr-ı ‘âsr bulunan Tahsîn Hasan Efendi'nin ba‘zı esbâb ile ‘azli îcâb [Ü4 ] ve mukaddemâ Rikâb Defterdârı ve el-yevm Tevkifi olan es-Seyyid Feyzullah Efendi, bu hıdmet-i cesîmeyi idârede meleke vü kâbiliyyet iktisâb etmiş bulunduğundan, işbu Saferü'l-hayrın on ikinci Hamîs günü' Tahsîn Efendi ‘azl ve yerine mûmâ ileyh vasl olunup, ma‘zûl-i mârru'z-zikrin vakti hâdis ve dâyire vü hâline gereği gibi nizâm veremediği rikkat ü merhamet-i evliyây-ı devlete bâ‘is olup, Seyyid Mehmed Efendi ‘azlinden Hubûbât Nezâreti'yle i‘zâz ve mûmâ ileyhin bilâ-sebeb ‘azli, revâ-dâşte-i tab‘-ı Sadr-ı bende-nüvâz olmadığına binâ‘en, ol dahi Tevki‘lik [V ] câh-ı refî‘î ile ser-efrâz kılındı.
