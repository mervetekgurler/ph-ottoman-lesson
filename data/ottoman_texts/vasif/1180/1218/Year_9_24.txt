Zuhûr-i ihrâk
Şehr-i Rebî‘ulevvel'in on ikinci gicesi'4 Çengel-köyü'nde vâki‘ İstanbul Kadısı Müftî-zâde'nin kabza-i temellükünde olup, Sadrıa‘zam hazretlerinin harem-i ‘ismet-me‘âblarına ârâm-gâh olan sâhil-hâne derûnunda sâ‘at altıda iken nâ-gâh dûd-i siyâh-ı âteş, zemâne-keş-i iltihâb ve sâhil-hâne-i mezkûrede bulunanlar kemâl-i dehşet ü hayret ile berhemzede-i teşvîş ü inkılâb olup, zikr olunan sâhil-hâne fî-tarfeti'l-‘ayn nâ-bûd ve ba‘zı nefâyis-i eşyâ tu‘me-i nârı zâtü'l-vekud olup, câr-ı cenb bulunan Baş-muhâsebeci ‘Ali Efendi sâhil-hânesinin dahi bir mikdâr mahalli sûzân ve âhar mahallere sirâyetden vikâye-i Samedânî nümâyân oldu.
