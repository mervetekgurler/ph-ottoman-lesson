İhsân-ı Pâye-i Mekke be-Münîb Efendi
İzmir'den ma‘zûl ve ser-âmed-i ‘ulemây-ı fuhûl olan es-Seyyid Mehmed Münîb Efendi, [Ü4 ] Şeyhulislâm-ı sâbık tarafından sinân-ı lisân ile zahm-dâr ve bu eziyyet-i cân-hırâşın hüsn-i mükâfâtı zımnında dest-i berdâşte-i2634 dergâh-ı Perverdigâr olmuşidi. Müfti'l-vakt sânehullâhu ‘am’l-mıakt* cenâbları mûmâ ileyhin derece-i ‘ilm ü kemâline kesb-i yakın ve bu tarîk-ı feyz-refîkde bir nev‘ ikrâm ile mültefet olması esbâbına rasad-bîn olup, Efendi-yi mûmâ ileyh bundan akdem tercemesine muvaffak olduğu Siyer-i Kebîr'e gâyet-i tedkık ve nihâyet-i tahkik ile bir Hâşiye ta‘lîk edüp, Südde-i sâ‘âdet'e ‘arz u takdîmini cenâb-ı Fetvâ-penâhî'den istid‘â ve müşârun ileyh dahi mahsûs bir kıt‘a ‘arîza ile mâhiyyet ü haysiyyetini ve bâ-husûs bu def‘a takdîm eylediği Hâşiye'nin fevâyid-i tahkikâtını beyân ederek, Mekke Pâyesi'yle kayırılmasını recâ edüp, telhîsi terbiye-i hazret-i [V ] Sadâret-penâhî ile ma‘rûz-ı dergâh-ı Tâc-dârî2635 kılınup, recâsına müsâ‘ade ve şehr-i Rebî‘ulevvel evâyilinde^ Mekke-i mükerreme Pâyesi'yle kadr ü i‘tibârı ziyâde kılındı**.
