Tevcîhât-ı vüzerây-ı ‘izâm
Anadolu Vâlîsi Gürcü ‘Osmân Paşa'nın def‘-i vücûd-ı levs-âlûduna mukaddime olmak üzere Anadolu Eyâleti'nden tecnîbi ve bir mahall-i2636 ba‘îde tesrîbi hâtır-güzâr-ı Şehriyârî olup, Çıldır etrâfında tevellüd eden ihtilâlin indıfâ‘ına kaviyyü'l-iktidâr bir Vezîr'in Erzurum'a ta‘yînim1 gûyâ zarûriyyât-ı2637 vakt îcâb eyledi, zemîninde müşârun ileyhe Erzurum Eyâleti ve selefi Vezîr ‘Alâ’eddîn Paşa'ya Anadolu Eyâleti tevcîh olunup, müşârun ileyhin bakıyye-i ahvâli [Ü4 ] bundan sonra neye müncerr olacak ise, inşâ‘allah ber-vech-i etemm çekîde-i kalem-i nâdire-rakam2638 kılınur.
Bir müddetden berü ber-vech-i arpalık Köstendil Sancağı'na mutasarrıf olan Pilâslı2639 Mehmed Paşa, şâyibe-i sadâkatden hâlî olmayup, üzerinde olan sancak ile idâre-i umûr edemeyeceği ma‘lûm-i cenâb-ı Sadr-ı ‘âlî olup, işbu Rebî‘ulevvel'in üçüncü günü' Tırhala Sancağı, Tebedelenli-zâde ‘uhdesinden tahlîs ve müşârun ileyhe ber-vech-i ilhâk tevcîh ü tahsîs olundu.
