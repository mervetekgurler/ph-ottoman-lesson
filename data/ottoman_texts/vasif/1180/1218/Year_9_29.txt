Vürûd-ı Sefîr-i Melik-i Buhârâ ve hâk-bûsî-yi û der-i Dîvân-ı mu‘allâ-erkân ve icmâl-i ahvâl-i hânân-ı Buhârâ
Nesl-i Çengîziyân'dan olup, bir müddetden berü Buhârâ ve Mâverâ‘ünnehr ülkelerinde hükümrân olan hânların âhırı olan Feyzullah Hân'ın bundan akdem cevher-i rûhu zarf-ı bedenden müntezi‘ ve külâle-i sülâlesi kâz-i hâdisât ile münkatı‘ olup, birer cihetle o dûdmâna irtibât u intisâb da‘vâsında olanlar hânlık mesnedine zafer-yâb olmak kasdıyla, ahadühümâ âhara kîne-sâz ve def‘-i mu‘ârız u enbâz sevdâsıyla sû-be-sû fitne-perdâz olup, keşmekeş u mu‘ârazaları ceng ü cidâle müntehî olacağını Buhârâ [Ü4  - V ] halkı cezm ü tahkik ve miyânelerini ıslâh u tevfîk irâdesinde oldular ise dahi, sa‘y ü ikdâmları netîce-pezîr olmayup, encâm-ı kâr [mısra]‘:
Yâ sitânem tâc u taht ve yâ dehem cân-ı ‘azîz2641

1 meşrûh Ü4, V : müşerrah A

◊ 3 Rebî‘ulâhır 1218 = 23 Temmuz 1803 Cumartesi.

◊ ◊ 11 Rebî‘ulâhır 1218 = 31 Temmuz 1803 Pazar.

◊ ◊◊ 19 Rebî‘ulâhır 1218 = 8 Ağustos 1803 Pazartesi.

◊ 4 15 Rebî‘ulevvel 1218 = 5 Temmuz 1803 Salı.
kavliyle ‘âmil ve tavârık-ı zemâneden gafil olanların cümlesini ehâlî-yi memleket defan li'n-nizâ‘ i‘dâm u ifnâ ve matmûre-i hasrete tarh u ilka eylediler. Bu sebeble memleket, hâkim-i kasir ve bir mütesallit-ı kahirden hâlî kalup, bu ise haşerât-ı nâsın tecâvüz ü te‘addîsine ve icrây-ı ahkâm-ı şer‘iyyenin bi'l-külliyye ta‘tîline bâdî olacağı bir emr-i bedîhî2642 olup, binâ’en-‘alâ-zâlik evlâd-ı emcâd-ı hazret-i Risâlet-penâhî'den bir seyyid-i sâhihu'n-nesebin hükûmetini ‘ulemâ ve eşrâf-ı memleket tercîh u ihtiyâr ve iki yüz on üç2643 târihinde' Buhâra'da Nakıb-i sâdât olan ‘Abdürrahîm Hânı o mesned-i bülend ile kâm-kâr edüp, bu sebeble şûriş ü ihtilâl zâyil ve ehâlî miyânında intizâm-ı hâl hâsıl olmuşidi. Hân-ı mezbûr dahi iki sene kadar kâr-fermây-ı hükûmet oldukdan sonra, ‘azm-i âhıret edüp, zikri sebkat edüp, müteveffâ Feyzullah Hân'ın Vezîr ve dâmâdı olan Mîr Ma‘sûm Gazî'ye ehâlî-yi Buhârâ ikbâl ü teveccüh ve etvâr-ı marzıyyesine nazaran Hânlık mesnedine liyâkatini bi'l-ittifâk tefevvüh etmeleriyle, müşârun ileyhi Hân ve fermân-fermây-ı memâlik-i Özbekiyân eylediler. Ol dahi müddet-i kalîlede masrû‘-ı ser-pençe-i mevt-i ıztırârî olup, mâderi sâdât-ı Hüseyniyye'den olan oğlu ve Feyzullah Hân'ın nebîresi Mîr Haydar ki, nazm:
Nesl-i Cengiz, âl-i peygamber ‘azîz-i mısr-ı câh, Vâris-i Ma‘sûm Gazî, Mîr Haydar Pâdişâh.
nakş-ı fass-ı hâtemidir. îsbât-ı vücûd ve taht-gâh-ı Buhârâ'ya ku‘ûd eylediğini iş‘âr zımnında Îş Mehmed Dîvân Bey'i ve merkumun birâder-zâdesi [Ü4  - V ] Mehmed Yûsuf'u ‘atebe-i gerdûn-mertebe-i Şâhâne'ye ber-vech-i sefâret irsâl ve anlar dahi bu tarafa doğru şedd-i rihâl etmişler idi. Moskov diyârıyla Buhârâ miyânında vâki‘ deşt-i kebîrde mütevattın kabâyil-i mutlaku'l-‘inândan Kazak tâyifesi, merkumları nehb ü tâlân ve yedlerinde mevcûd olan hedâyây-ı Mülûkâne'yi ahz ile kendülerini ‘uryân etmeleriyle, ne hâl ise Moskov diyârına pâ-nihâde ve kazıyye hudûdda bulunanlara ifâde olunup, tahsîl-i mal-i menhûb zımnında bunları ta‘vîk ve Moskovlu istirdâd ve tahsîlin imkânını bulamadıklarından, ahad-i tarafeyne ‘azîmetlerini teşvîk etmeleriyle, merkum Îş Mehmed, birâder-zâdesi mezbûru ifâde-i hâl zımnında Buhârâ'ya ircâ‘ u irsâl ve kendüsi Âsitâne-i sa‘âdet'e gelüp, işbu şehr-i Rebî‘ulâhır'ın yedinci Salı günü' tertîb olunan Dîvân-ı ‘âlî'de ‘atebe-i ‘ulyâya nihâde-i rûy-i meskenet ü istizlâl2644 eyledi.
Buhârâ tarafından sefâret nâmıyla vürûd edenlerin ekseri hılâl-i tarîkde nehb olunduklarını güzârende-i beyân ve ba‘zıları bî-nâme vürûd eyledikleri dahi yâd-dâşt-ı erbâb-ı îkan olup, hâl böyle iken bile her biri mültefet-i Şehriyâr-ı gerdûn-bestat ve hatt u tirhâllerinde mazhar-ı birr ü mekremet olagelmişler idi. Sefîr-i mezbûrun ‘atebe-i Mülûkâne'ye ‘arz edeceği hedâyâ, dest-bürd-i erbâb-ı şeka olmuş ise dahi, yedinde nazar-ı i‘tibâra şâyân nâmesi olup, cihet-i vahdet-i İslâmiyye iktizâsınca melhûz-ı nazar-ı ‘âtıfet-i Şehriyârî ve Dîvân-ı ‘âlî'ye celb ile dâric-i süllem-i kâm-kârî olduğundan başka, ‘uzamây-ı devlet taraflarından birer def‘a Âsitâne-i sa‘âdet nüzhet-gâhlarının birinde tertîb-i da‘vet ve birer hediyye i‘tâsıyla icrây-ı lâzime-i mürüvvet kılınmak husûsu dahi irâde olunup, ibtidâ [Ü4  - V ] Sadrıa‘zam hazretleri ve ba‘de-zâlik Şeyhulislâm Efendi hazretleri ve ‘ale't-te‘âkub sâyir-i erkân-ı Saltanat, sefîr-i mûmâ ileyhe mükellef ziyâfet edüp, birer hediyye dahi tertîb ve bu vechile mûmâ ileyh tatyîb olundu.
Buhârâ memleketinden düvel-i İslâmiyye ve sâyireye irsâl olunacak süferâ, ricâl-i devletlerinden olmayup, ümerâ silkine muntazam olmak hâhişinde olan ba‘zı tüccâr, bu hıdmete ez-dil ü cân hâst-kâr olup, tavr-ı kadîm-i devletleri üzere mesârıf-ı sefâreti, sefîr bulunanlar bedenlerinden idâre etmek üzere sefârete me‘mûr ve bu mukabelede merâtib ve devletlerinden bir pâye ile mezbûru mesrûr edegeldikleri mütevâtir ü meşhûrdur.
Buhârâ Hâkimi tarafından Der-‘aliyye'ye vürûd eden elçinin mübarek Rikâb-ı kamer-tâb-ı Husrevâne'ye takdîm eylediği hedâyâdır:
Sorguçluk cîga ‘aded: 1200, mahfazasıyla tenzûy-ı Hıtâyî ‘aded: 4, Buhârâ-kârî dikme beyâz zer-dûz tob: 1, kalîcelik şâl ‘aded: 1, bir cubuğu neftî ve bir cubuğu sarı çiçekli beldâr şâl2645 ‘aded: 1, bir cubuğu sarı ve bir cubuğu göğez beldâr şâl ‘aded: 1, göğez zer-beft tob: 1, turuncu zer-beft tob: 1, elvân istofa donluk ‘aded: 4, beyâz zer-beft tob: 1, neftî zer-beft2646 tob: 1, çây sandık ‘aded: 5, mürekkeb-i Hıtâyî ‘aded: 1.

◊ 7 Rebî‘ulâhır 1218 = 27 Temmuz 1803 Çarşamba. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
