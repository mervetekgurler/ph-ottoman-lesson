Vuku‘-ı ihrâk
Şehr-i mezkûrda Barmak-kapu pîşgâhında vâki‘ şerbetçi dükkânından âteş-i serkeş mültehib ve kâffe-i nâs bu musîbet sebebi ile muztarib olup, Peştemâlci Hânı ve Yol-geçen ve Kerpiç ve Kadı hânları ve otuz kadar dükkân sûzân [Ü4  - V ] olup, Hakk'ın fazl u ‘inâyeti ve ıtfâya me’mûrların sa‘y ü gayretiyle Çarşu'ya2647 sirâyet etmeyüp, ehl-i sûk, zemzeme-i şükr ü sipâsı resîde-i eyvân-ı ‘ayyûk eylediler.
Ve yine şehr-i mezkûrun yirmi dokuzuncu Çehârşenbih gicesi sâ‘at altıda Aydın-oğlu Tekyesi kurbünde vâki‘ Mîrî Dellâlı Hâfız'ın hânesinden âteş zuhûr edüp, bir kolu Bâb-ı ‘âlî civârına ve bir kolu Hâce Paşa Kolluğu'na müntehî olup, tahmînen yüz hâne muhterik u mün‘adim ve otuz kadar hâne münhedim olup, lutf-i Hakk ile muntafî ve kulûb-ı nâsdan havf-ı sirâyet müntefî oldu.
