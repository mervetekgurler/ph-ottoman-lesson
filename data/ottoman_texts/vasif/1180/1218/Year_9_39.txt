Vak‘a-i Çıldır
Şerîf Paşa'nın Ahısha'ya duhûlü ne vechile sûret-yâb olduğu mahallinde tafsîl u ıtnâb olunmuşidi. Müşârun ileyhin tavr-ı bâgiyâne ile sebkat eden hareket-i rediyyesi hazm olunur mevâddan olmadığına binâ‘en, sûret-i tedmîri zihn-i Sadâret-penâhî'de dâ‘imâ2658 cilve-ger ve bir zûr-mend şahsı üzerine teslît ile hakkında icrây-ı siyâset muzmerr olmuşidi. Acâra Mütesellimi Hamşî-zâde Selîm Bey'de tâb u kuvvet ma‘lûm ve bu emrin ‘udesinden geleceği emr-i meczûm olduğuna binâ‘en, etrâfından istimdâd ile kesb-i isti‘dâd ve Ahısha halkını dahi irâde-i Pâdişâhî'den haberdâr edüp, müşârun ileyhin istîsâline muvaffak olduğu hâlde, Çıldır Eyâleti'yle süllem-i refî‘-i Vezâret'e is‘âd olunacağı sırran tarafına îrâd olunmuşidi. Mûmâ ileyh dahi tertîb-i ühbe-i peykâr ve cem‘-i asker-i bî-şümâr edüp, Ahısha'ya teveccüh ü ikbâl ve Şerîf Paşa vâkıf-ı hâl olarak, Ahısha halkının i‘ânetinden me‘yûs ve Revân cânibine tahrîk-i râyet-i menkûs eylediği, mûmâ ileyh tarafından Âsitâne-i râstân'a ‘arz u inhâ ve hakkında

◊ 1 Cumâdelâhıre 1218 = 18 Eylül 1803 Pazar. sebkat eden va‘d-i cemîl îfâ kılınup, Çıldır Eyâleti Rebî‘ulâhır'ın yirmi altıncı günü' Rütbe-i Vezâret'le tarafına ihsân ve zabt-ı memleket ve hirâset-i ehl-i ra‘iyyet eylemesi emr ü fermân kılınmışidi.
Firârî-yi mezkûr Revân Hânı'na ilticâ etmiş bulunduğundan, ‘afvını şâmil tahrîrât irsâliyle Hân-ı mezkûr müteşebbis-i dâmen-i Sadru's-sudûr olup, ‘afvında harec ü mazarrat derkâr olduğundan, leyte ve le‘alle ile imrâr-ı eyyâm ve bu sûreti Revân Hânı ihsâs ile ser-i pîş-endâz-ı efkâr u evhâm olup, âhırü'l-emr hânân-ı İran'dan birini bir mikdâr asker ile Şerîf Paşa'ya terfîk ve cebren Ahısha'yı zabt etmek [Ü4  - V ] üzere Ahılkel[ek]'e doğru geldiklerini Vâlî-yi cedîd tahkik edüp, fi'l-hâl tertîb-i ‘udde vü ‘atâd ve etrâfdan cem‘-i ecnâd edüp, etrâf u eknâfa ta‘biye vü teşhîn ve bir uğurdan üzerine hücûm ile haddini ta‘yîn etmek kasdında olduğu, Şerîf Paşa'ya ‘ilme'l-yakin mal‘um olup, mukavemete ‘adem-i iktidâr ile geldiği semte firâr ve ma‘iyyetinde bulunanların bir fırkası hılâl-i tarîkde ba‘zı kurâya tesallut ile bilâ-tehâşî, sevk-ı devâbb ü mevâşî eyledikleri ihbâr olundukda, Selîm Paşa tarafından yolları kat‘ olunup, ekseri tedmîr ü ifnâ ve irsâl eylediği on beş kadar re‘s-i maktû‘ Serây meydânına ilka olunup, müşârun ileyhin zabt-ı2659 memleket ü enhâ ve def‘-i mazarrat-ı erbâb-ı şekada zuhûra gelan ikdâm ü gayreti, sebeb-i meziyyet-i kadr ü ‘izzeti olup, taraf-ı vâzıhu'ş-şeref-i hazret-i Sadâret-penâhî'den tahsîni şâmil müşârun ileyhe ka‘ime2660 tahrîr ve meşâmm-ı hamiyyeti nükhet-i teveccüh-i veliyy-i devlet ile ta‘tîr olundu.
Firârî-yi merkumun müddet-i medîd o havâlî halkı ile ülfet ü istînâsı ber-mezîd2661 olmuş bulunduğundan, bu bâbda kendüye hem-dest ü nasîr ve asker imdâdıyla yâver ü dest-gîr olmak zu‘m-ı bâtılına düşüp, etrâfa neşr-i evrâk ve her şahıs mu‘înine2662 izhâr-ı hubb u iştiyâk edüp, magzûb-i Pâdişâhî olduğuna binâ‘en, merâmına müsâ‘adeden herkes ibâ ve cânib-dârî-yi Vâlî-yi cedîd olarak, hukuk-ı sâbite-i devleti istîfâ eylediler.
