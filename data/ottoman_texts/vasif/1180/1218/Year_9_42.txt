Muhâsara-i Bender-i Cidde ve inhizâm-ı Vehhâbiyân ve vukü‘ât-ı sâyire
Kavl ü i‘tikadı merdûd olan İbn-i Su‘ûd, Mekke-i mükerreme'yi Tâyif gibi etmek ve hüccâc-ı Müslimîn'i nehb ü garet ile îkâ‘-ı envâ‘-ı fesâd eylemek kasdını işâ‘a ile kulûb-ı nâsı mer‘ûb ve râhat u sükûnlarını meslûb eylediğine binâ‘en, Mekke-i mükerreme Şerîfi ve Cidde Vâlîsi Vezîr Mehmed Şerîf Paşa tarafından etrâfa karagollar ta‘yîn ve cenge te‘ehhüb göstererek her tarafı tahsîn eylediklerinden, Hâricî-yi mezkûr Mekke'ye doğru ‘azîmetden hâyif ve kasd u niyyet-i fâsidesinden mütecânif olup, itmâm-ı hacc u menâsik ‘akabinde a‘yân-ı hâcc ile ‘akd-i encümen-i meşveret ve hüccâcın kesreti ve bâ-husûs âzmâyiş-i ceng etmiş mağribî askerinin vefreti olup, Hâricîler kurb-i [Ü4  - V ] Mekke'de kâyin iken, Haremullah'ı bırakup gitmek, mugayir-i diyânet ve münâfî-yi resm-i gayret olup, zu‘afây-ı hüccâc Cidde'ye ve andan Mısır'a tesrîb ve sâyirleri ceng ü cidâle tergıb olunmak ve askere bahşiş ve zehâyir husûsiyçün dahi tüccârdan istikrâz ile Şâm ve Mısır mîr-i hâcclarına biner kîse akça tedârük ü i‘tâ ve zahîre bulmak te‘ahhüdü Şerîf-i Mekke tarafından inhâ olunmuşiken, mîr-i hâcclar ve sâyir müte‘ayyinler fikdân-ı zahîreyi âlet ve devlet tarafından ‘adem-i me‘mûriyyetlerini2715 ‘özr ü ‘illet ederek, askerî tâ‘ifesini2716 ve hüccâcı alup, Şâm ve Mısır tarafına ‘azîmet eylediler. Şerîf Paşa'nın Kethudâsı2717 ve dâyiresi halkı Cidde'de kalup, kendi beş on âdem ile Mekke'de bulunup, Şerîf cenâblarının dahi başında birkaç2718 nefer Memlûk'den gayri kimse olmayup, bu hâl ile Mekke'de bulunmak muhâtarayı2719 müstelzim olduğundan, nâ-çâr Cidde Hısnı'na ‘azîmet ile müterassıd-ı encâm-ı kâr oldular. Hâricî-yi2720 mersûm hüccâcın ‘avdetini ve müşârun ileyhimânın Cidde'ye ‘azîmetini cezm ü tahkik etdikden sonra Mekke'ye gelüp, bâlâda işâret olunduğu vech üzere sûretâ ehâlî-yi Mekke'yi te’mîn2721 ve Şerîf Mu‘în'i birâderine câ-nişîn edüp, hedm-i kıbâb ve ilkay-ı ru‘b u ıztırâb ‘akabinde Muharrem'in yirminci günü' mecmû‘-ı asâkiriyle bizzât Cidde'yi muhâsara ile âgaz-ı müşâcere edüp, gâh nerdübânlar vaz‘ıyla kal‘ayı tahlîse mübâdere ve gâh mebâliğ-i ‘azîme talebiyle Şerîf Galib'i evlâd ü ‘iyâliyle teslîm etmek husûsunu sâyir metâlibine terdîf ve emreyn-i mezkûreyn kabûl olunmadığı sûretde mahsûrları katl-i ‘âmm ile tahvîf edüp, ehl-i kal‘a teba‘iyyete tâlib [Ü4  - V ] ve matlûbunun nısfını edâya râgıb olmuşiken, Şerîf-i Mekke ile Cidde Vâlîsi ittifâk ve Hâricîler'in def‘-i sevretlerine kemâl-i hâhiş ü ihtimâm ile şedd-i2722 nitâk u vifâk etmeleriyle, fi'l-hâl mevcûd olan askerîyi ve ehâlîden harb ü darba kadir olanları cenge tahrîz ü igrâ ve teba‘iyyet hevâsıyla akça i‘tâsına tavtîn-i nefs edenler zecr ü izrâ kılınup, cümlesi pîrâmen-i hisâra ta‘yîn ve her taraf kümât-ı rumât ile teşhîn2723 kılınup, top2724 u tüfeng ve hışt2725 u seng ile müdâfa‘aya kıyâm ve Vehhâbîleri katl ü cerh ile güm-nâm ve on gün bu vechile rahây-ı harb deverân ve tenevvür-i ceng feverân edüp, on birinci günü2726 Vehhâbîler2727 nerdübânlar ile bâlâ-yı kal‘aya su‘ûd murâd etdiklerini asker-i devlet hiss ü idrâk ve nasb olunan nerdübânları istimsâk ile Hâricîler'i ihlâk eylediklerinden gayri, ba‘zan kal‘adan atılan top2728 dâneleri ordularına isâbet ve hayevân ve insâna müsâdefe ile İbn-i Su‘ûd'a bâ‘is-i havf u haşyet2729 olmağla, Cidde'yi terk ve Mekke-i mükerreme'ye uğramaksızın Dir‘iyye'ye doğru raht-keş-i haybet olup, fazl-ı hazret-i Kird-gârî ve yümn-i baht-ı cenâb-ı Tâc-dâri'yle Cidde Kal‘ası gezend ü düşmenden sâlim ve kutr-ı Hicâz'da vukü‘u muhtemel olan şûriş ü ihtilâl mün‘adim oldu.
Mısr-ı Kahire tarafından mukaddemâ tertîb ü âmâde kılınan asker ve mühimmât vukü‘ bulan ihtilâl hasebiyle zâyi‘ ü telef olup, vaktiyle vusûl mümkin olsa idi, Tâyif üzerine ‘azîmetin vücûd-ı imkânıyla o tarafda bulunan Hâricîler tedmîr ve memleket-i Pâdişâhî tasfiye vü tathîr olunacağını2730 Emîr-i Mekke ve Şerîf [Ü4  - V ] Paşa2731 bu defa mufassal zarâ‘at-nâmelerinde tahrîr eylediler. Müşârun ileyhimâ tarafından ser-zede-i sünûh olan gayret ü sebât, sebeb-i inbisât-ı Şehriyâr-ı cemîlü's-sıfât olup, teşrîfât ve iltifât-ı hümâyûn ile müşârun ileyhimâ taltîf ve şevk u himmetleri iksâr u2732 taz‘îf kılındı.
Cidde gâ’ilesi2733 ber-taraf oldukdan sonra, İbn-i Su‘ûd'un Mekke-i mükerreme'de bırakdığı eşkıyânın emr-i ihrâcı tedbîr olunup, Şerîf-i Mekke ile Cidde Vâlîsi hâric-i beldede ordu nasb edüp, tedârük etdikleri asâkir ile Mekke'ye teveccüh ü ‘azîmet ve lede'l-vusûl Beytüllahi2734'l-harâm'da kıtâl ü cidâlin memnû‘iyyeti tazmîniyle Hâricîler'e emân-nâme irsâl etdiler ise dahi, mersûmlar ru‘ûnet u gılzat izhâr ve âmâde-i harb ü peykâr oldukları mütehakkak oldukda, müşârun ileyhimâ her tarafdan üzerlerine sevk-ı asker ve yirmi gün kadar iki tarafdan muhârebe kârger ve şiddet-i hasr u tazâyuk, gürûh-ı Havâric'i istîmân ile tahlîs-ı câna muztarr2735 edüp, hâyiben memleketlerine revân olduklarından gayri, Hâricîler'e mutâvi‘ Yemen kabâyilinden “Ebû Nukta” nâm şakı beş bin asker ile İbn-i Su‘ûd'a intisâr içün Cidde'ye altı sâ‘at mesâfeye gelüp, Vehhâbîler'in2736 mahzûlen ‘avdetlerini istimâ‘ u tahkik ile girüye ric‘at eylediği dahi müşârun ileyhimâ tarafından rivâyet olundu.
