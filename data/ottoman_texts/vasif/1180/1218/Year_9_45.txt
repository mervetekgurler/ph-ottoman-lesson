İhsân-ı medd be-Sadr-ı Rumeli ve tevcîh-i ba‘zı menâsıb-ı ‘ilmiyye
Rumeli Kadı‘askeri Ahmed Şemseddîn Efendi ba‘zı mülâhazaya mebnî bir mâh kadar medde medd-i yed-i istirhâm u niyâzını semâhatlü Şeyhulislâm Efendi hazretleri ma‘rûz-ı südde-i Sidre-makam edüp, hakkında müsâ‘ade-i hazret-i Cihân-bânî pezîrufte-i hüsn-i vücûd ve bir mâh medd ile habl-i hükûmeti memdûd oldu.
Havâss-ı refî‘a Kazâsı'yla on dokuz Muharrem'i gurresinden zabt şartıyla “Kassâm İsmâ‘îl Efendi Yeğeni” demekle meşhûr Veliyyüdîn Efendi mesrûr ve sâbıka Bağdâd Kadısı İzmirî es-Seyyid Mustafa Efendi, Kazâ’-i Kuds-i şerîf ile nâyil-i etemm-i hubûr oldu.
