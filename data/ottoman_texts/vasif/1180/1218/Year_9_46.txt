Vukü‘-ı ihrâk ve ‘azl-i Ser-cebeciyân
Cumâdelâhıre'nin on altıncı İsneyn gicesi' sâ‘at-i leylî beş buçukda2739 iken Evkatlı-oğlu Kapucu-başı Süleymân Bey'in İshak Paşa'da istîcâr etdiği hâneden âteş zuhûr edüp, hâne-i mezkûru ve o hizâda vâki‘ büyûtu ihrâk ederek, Kabasakal Câmi‘i dîvârına müntehî olup, berü tarafdan dahi İshak Paşa Hammâmı'nı ve mukabilinde bulunan büyût u dekâkîni yakup, beş-altı sâ‘at mümtedd ve ıztırâb-ı nâs müştedd olmuşiken, o âteş-i serkeş zâyil ve Sultân Serâyı ve binâsı henûz kemâle resîde olmayan Cebe-hâne-i ‘âmîre'ye ‘inâyet-i Sübhânî hâyil oldu.
Birkaç2740 [Ü4  - V ] defa ‘alâ't-te‘âkub Cebeci hudûdunda ihrâklar zuhûru Cebeci-başı Mehmed Sa‘îd Ağa'nın ‘adem-i tekayyüd ü ihtimâmına ‘azv2741 ü isnâd ve işbu Cumâdelâhıre evâsıtında mansıb-ı mezkûrdan ‘azl ü ib‘âd ve Baş Kethudâ bulunan Mehmed Ağa Cebeci-başılık ile dil-şâd kılınup, bu sebeble ocağlarında silsile vâki‘ ve herkes hisse-i ocağdan hazz u nasîbini alarak, hâyiz-i re‘sü2742'l-mâl-i menâfi‘ oldu.
