Çırâğ-şüden-i Rüstem Ağa
Mukarreb-i hazret-i Pâdişâhî ve müstağrak-ı ni‘am-i nâ-mütenâhî olan Mâbeynci ve Kahveci-başı Rüstem Ağa çırâğlığa2743 tâlib ve tarîk-ı ‘ulemâya duhûl ile ârzû-mend-i ecell-i merâtib olup, bu makule kurb-i Pâdişâhî'de sıdk u istikametle îfây-ı lâzime-i hakk-ı hıdmet edenlerin incâh-ı mekasıdlarına müsâ‘ade, şîme-i müstahsene-i Mülûkâne'den olduğu vâreste-i beyân ü ifâde olmağla, mûmâ ileyhin niyâzı müsâ‘afe-i hazret-i Cihân-dârî'ye karîn ve şeref-yâfte-i sudûr olan hatt-ı hümâyûn-ı şevket-makrûn mûcebince Hâmise2744 Rütbesi'yle min-a‘yâni'l-müderrisîn olup, birkaç gün sonra on dokuz senesi Cumâdelûlâ'sı gurresinde' mutasarrıf olmak üzere Mekke-i mükerreme Pâyesi'yle Üsküdâr Kazâsı, Efendi-yi mûmâ ileyhe ‘inâyet olunup, bu takrîb memnûn-ı lutf-i vâlâ-yı Şehinşâh-ı İskender-himmet oldu. Efendi-yi mûmâ ileyhin çerâğ-ı emeli efrûhte kılındığına binâ‘en, mahalli hâlî ve Hâne-i

' 16 Cumâdelâhıre 1218 = 3 Ekim 1803 Pazartesi.
Hâssa'dan Mehmed Emîn Ağa, o hıdmet-i refî‘a ile mahsûd-ı edânî vü e‘âlî olup, Ser-çukadâr-ı2745 hazret-i Şehriyârî Mehmed2746 Bey'in dahi Mâbeyncilik şerefiyle dürr-i semîn-i i‘tibârı girân-ı kadr u galî oldu.
