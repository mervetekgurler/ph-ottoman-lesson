Havâdisât-ı Hicâziyye
Ser-kâfile-i Vehhâbiyân olan İbn-i Su‘ûd bu hılâlde Tâyife doğru sevk-ı cünûd-i haybet-mev‘ûd edüp, etrâfında mütemekkin A‘râb-ı [V ] bevâdîyi tav‘an ev rev‘an isticlâb ve birkaç def‘a Tâyif'e hücûm eyledikde, derûnunda mütehassın olanlar emr-i müdâfa‘ada bezl-i cehd ü tâb edüp, ancak kavm-i mezkûra cevâb veremeyeceklerini Şerîf-i Mekke cenâblarına tahrîr ve imdâd u i‘âne eylemesini tastîr etmişler idi. Müşârun ileyh dahi kemer-bend-i inkıyâd u itâ‘ati olan asker ile bi'n-nefs mahall-i mezkûra şitâb u sür‘at ve iki-üç def‘a bugât-ı mezkûre ile tarh-ı kâr-zâr-ı müşâceret etdiyse dahi, yevmen-fe-yevmen cem‘iyyetlerine kesret ve Şerîf-i Mekke tarafına za‘f u kıllet ‘ârız olduğundan, muhâfaza vu mukâvemete muktedir olmayup, muntasıf-ı Şevvâl'de Vehhâbîler Tâyife duhûl ve müşârun ileyh dahi Mekke-i mükerreme'ye ‘avd u kufûl ve hafr-i meteris ile meşgul olduğunu Mîrü'l-Hâcc olan Vezîr ‘Abdullah Paşa'ya tahrîr eylediğinden başka, tâyife-i makhûrenin bir mikdârı Medîne-i münevvere üzerine gelüp, hâric-i şehri nehb ü gâret ve seyyidü'ş-şühedâ hazret-i Hamza bin ‘Abdülmuttalib'in kubbe-i darîhini hedm ve mezâr-ı şerîfleri pûşîdesini  taktî‘ u tefrîk ve derûnunda olan mesâhif-i şerîfeyi temzîk eylediklerinden gayri, Medîne-i münevvere'yi hasr u tazyîk eyledikleri hâlde Mîrü'l-Hâcc Paşa'nın tekarrübü haberi intişâr bulduğundan, hüccâc-ı hidâyet-minhâcın reh-i râstlarında vâki‘ “Müdric” ve ‘“Avâlî” nâm mahalle çekildikleri istihbâr ve âmâde-i harb ü kâr-zâr olmuşlar idi. Müşârun ileyh hüccâcın mukâvemete kudret-yâb olanlarını ifrâz ve cem‘iyyetine ilhâk ve fi'l-hâl tertîb-i talî‘a ve yemîn-i visâk (j^j) ile bi'l-ittifâk bugât-ı mezkûre üzerine hecme-endâz-ı2574 salâbet ve hamle-i ûlâda o fırka-i [V ] bâgıyeyi pây-endâz-ı huyûl-ı mehâbet ederek, bir mikdârı hâke galtân ve bakıyyesi benât-ı na‘ş gibi müteferrik ü perîşân olup, mukârenet-i feth u zafer ile Mekke-i mükerreme'ye hudâ-hân, ‘azîmet olduklarını Mîrü'l-Hâcc Paşa ve a‘yân-ı hâcc eğerçi tahrîr eylediler. Ancak Medîne-i münevvere sükkânının fîmâ-ba‘d şiddet-i muhâsaraya musâberetleri müstahîl ve zahîre ve asker ile imdâd u i‘âneye eşedd-i ihtiyâçları vâreste-i delîl olduğunu şâmil, bi'l-ittifâk bârgâh-ı Şehriyâr-ı âfâk'a itâre-i evrâk eylediler. Mîrü'l-Hâcc Paşa Havâric zümresine galib olduysa dahi, o taraflarda olan kuvveti yirmi güne mütenâhî olup, ba‘de'l-‘avd Hâricîler o taraflarda envâ‘-ı fesâd u te‘addî ile Mekke-i mükerreme ve Medîne-i münevvere'ye duhûl u garete tesaddî edecekleri evzâ‘ u etvârlarından istidlâl ve me’mûrların bir ân akdem cânib-i Hicâz'a vusûlleri emri isti‘câl olunup, Mısır Vâlîsi Vezîr Husrev Paşa'ya bu keyfiyyet tahrîr u işâret ve Medîne-i münevvere Muhâfızı Vezîr Ahmed Paşa henûz yerinden hareket [Ü4 ] etmamiş ise bir lahza tevakkufa ruhsat verilmeyerek savb-ı maksûda îsâl ve tertîbâtdan girü kalmışı var ise, ‘alâ-cenâhi'l-isti‘câl irsâli ve pey-der-pey me‘mûrlar ile muhâbere eyleyerek, cânib-i Hicâz'ın keyd-i Hâvâric'den selâmeti emrine kemâ-yenbagı ihtimâm ü dikkat eylemesi, cânib-i Sadâret-penâhî'den mü’ekked ü müşedded tahrîr ve Kapudân-ı deryâ Vezîr Hüseyin Paşa tarafından dahi bu te‘kîdât tervîc olunup, çifte Tatar berren Mısır cânibine tesyîr olundu.
