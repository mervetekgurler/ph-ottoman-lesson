Tertîb-i eshâm
Sene-i âtiyede Donanma-yi hümâyûn umûruna sarf [V ] olunmak [Ü4 ] ve kısteyn mevâci[bi]nin sâbık u lâhıkının kesrini cebr ve müste’men tâyifesinden mübâya‘a olunan mühimmâtın akçaları verilmek içün tasarrufât-ı ‘akliyye ile hâricden bir mikdâr îrâd tedârükü vücûb derecesine tevâsul ve bu maslahat-ı mühimmenin esbâb-ı husûlü erkân-ı devlet miyânında birkac defa tedâvül edüp, nukûd-ı meskûkenin ‘ayârına i‘tibâren cizye-i şer‘iyyenin ednâsına on ve evsatına yirmi ve a‘lâsına kırk pâre zamm olunmak sâyig ve bu husûs muhdesât-ı umûrdan olmadığı rütbe-i tevâtüre bâliğ olup, ittifâk-ı ârâ ile Memâlik-i mahrûse'de vâki‘ olan ehl-i zimmetin cizyelerine o mikdâr şey‘ zamm olunup, emti‘a ve duhân gümrüklerine ber-vech-i Ocağlık ilhâk ve yüz kırk sehm i‘tibârıyla tâliblerine fürûht ve zamîme-i mezkûreden batıyyü'l-husûl farz olunan mebâliğ, beher sâl2748 havâlâta tertîb olunmak husûsu ma‘rûz-ı hâk-i ‘atebe-i Şehriyârî kılınup, bu vesîle ile ehl-i zimmete zulm olunmamak ve hâsıl olan mebâliği lâzım olmayan mahallere sarf olunmayup, umûr-ı mühimme ve müsta‘celeye tertîb olunmak üzere izn ü ruhsatı hâvî mufassal hatt-ı hümâyûn şeref-rîz-i2749 sudur olup, ‘ilm ü haberlerde beyân olunduğu şurût üzere2750 zikr olunan eshâm husûsu, evâyil-i Recebü'l-ferdde^ karîn-i nizâm ve her sehmi beşer kîse fâyizden kırk kîse mu‘accele ile tâliblerine fürûht2751 u iktisâm olunup, fi'l-hakîka der-dest olan umûr hasebiyle devlete târî olan müzâyakadan teneffüs hâsıl ve i‘mâl-i fikr-i bârîk ile müceddeden böyle bir cesîm îrâd, sâyir vâridât-ı devlete mutassıl oldu.
