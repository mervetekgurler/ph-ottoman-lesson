Havâdisât-ı Mısrıyye
Kâhire-i Mısır'da askerî nâmıyla olan [Ü4 ] Arnabud havenesi, Husrev Paşa'yı iz‘âc [V ] ve Mısır'dan ihrâc eyledikleri hasebiyle, hazele-i ümerâyı da‘vet ve her emrde birbiriyle ittihâd u muvâfakat edüp, müşârun ileyh dahi Dimyât'a gelüp, bast-ı kâlîçe-i istikrâr ile müterassıd-ı encâm-ı kâr olmuşidi. Arnabudlar istihlâs-ı Dimyât niyyeti ile beylerin bir-ikisini berâber alup Dimyât'a geldiklerinde, Husrev Paşa mukâbeleye sarf-ı lâzime-i ictihâd ve bir hamlede mersûmları şikest ü berbâd etmişiken, havene-i2752 hadem o tarafa mütemâyil ve Dimyât halkında dahi havf-ı mâl u cân hâsıl olup, askerîde hıyânet ve ehâlîde sükûnet zuhûrunu Husrev Paşa cezm ile bi'l-istîmân nefsini teslîm ve debdede-i Vezâret'den sukut ile mahkûm-ı hasm-ı le’îm olup, bu ma‘rekede Şerif Paşa'ya Vezâret menşûrunu îsâle me’mûr Dergâh-ı ‘âlî kapucu-başılarından Ser-bostaniyân-ı sâbık Mustafa Ağa ile bir nefer oğlu ve Topçu ve sâyir askerinin ekseri küşte-i seyf-i gadr u ‘adâvet ve ol nemek-be-harâm yedlerinde zâyik-ı şerbet-i şehâdet oldular. Arnabudlar Mısır'a ‘avdet eylediklerinde, erâzî-yi Mısrıyye'de mukîm askeri ve sâyir evlâd-ı Türk'ü ihrâc ve beylere dahi galebe edüp, tekmîl-i eyyâm-ı istidrâc etdiklerinden gayri, Mısır Mîr-i Hâccı ‘Osmân Bey, Mısır'a karîb geldikde, yedinden mahmili ahz ile Şâm tarafına ‘azîmetini işrâb2753 ve ol dahi kemâl-i ıztırâb ile savb-ı mezkûra ‘inân-tâb-ı2754 ‘azm ü zehâb oldu.
Cize Muhâfızı Hasan Paşa'nın üç-beş yüz kadar başında askeri olup, eşkıyânın ednâ hücûmuna ‘adem-i tehammül ile izhâr-ı mihr-bânî vü vifâk ve fi'l-hâl dâyirelerine iltihâk [Ü4 ] eyledi. Arnabudlar Dimyât'ı istihlâsdan sonra, Reşîd'e doğru teveccühlerini [V ] İskenderiyye'de mukîm Mısır Vâlîsi nasb olunan Vezîr ‘Ali Paşa istihbâr ve Reşîd muhâfazasında olanlar sadme-i hasma tehammül edemeyecekleri âşikâr olduğundan, birâderi Seydî ‘Ali Bey'i bir mikdâr asker ile ber-vech-i imdâd tesyâr etmişidi. Arnabud tâyifesi ve ümerâdan bir-iki nefer askerleriyle Reşîd'e gelüp, iki taraf âgâz-ı muhârebe ve hasım tarafı mugâlebe ile Seydî ‘Ali Bey'i ahz u girift ve ol dahi tâbi‘-i hükm-i ser-nüvişt olup, bundan sonra İskenderiyye'yi tahlîs zımnında ümerâdan “Berdîsî ‘Osmân Bey” nâm hâyin İskenderiyye havâlîsine gelüp, meteris mahallerini ve İskenderiyye'yi zabtın semt-i sühûletini mu‘âyene edüp, mukaddemâ ‘Ali Paşa tarafından sedd taraflarına ve me‘abir-i a‘dâ olan mahallere tabya ve şeranpoler2755 ile istihkâm verilmiş olduğundan, muhâsara ile maslahat etmeyeceğini2756 cezm ü tahkîk edüp, Demenhûr ve Reşîd'e birer mikdâr asker vaz‘ıyla Mısır'a ‘azîmet eyledi.
Ekser düvel-i Efrenc'in Mısır'da Konsolosu olan şahıs vâsıtasıyla ümerâ dâmen-i ‘afva teşebbüs edüp, hattâ ma‘rûzâtları Moskovlu tarafına mesfûr tarafından gelüp, Südde-i sa‘âdet'e takdîm olunmuşidi. Kâffe-i umûr-ı Mısrıyye, Vâlîsi olan Vezîr ‘Ali Paşa'ya tefvîz olunduğuna binâ‘en, ümerâ keyfiyyeti müşârun ileyhe ifâde vü inhâ ve bir sûret-i hasene ile beylerin münâsib mahallerde ikâme vü îvâları remz ü îmâ kılınup, Arnabudlar'ın ihrâcı husûsu içün dahi Arnabud İskenderiyyesi Mutasarrıfı Vezîr İbrâhîm Paşa ve sâyir erbâb-ı te‘ayyün taraflarından âdemler [Ü4 ] irsâl ve muhâlefet eyledikleri hâlde Arnabudluk'da [V ] kâyin evlâd u ‘iyâlleri istîsâl ve mesken ü me’vâları pây-mâl kılınacağı tahrîr ü imlâ olunmuşidi. Arnabudlar ümerâya galib olup, zimâm-ı umûr eyâdî-yi ümerâda olmadığından, cerh ü ta‘dîl-i umûra kadir olamadıklarından fazla, askerîye müdârâ ve yevmiyye altmış bin harac tedârüküyle Mısır halkını envâ‘-ı belâya mübtelâ edüp, ‘Ali Paşa tarafından ityân olunan suver-i tedbîr ve Rumeli tarafından îka‘ olunan tehdîd ü tenzîr, netîce-pezîr olmayup, encâm-ı kâr beyler tarafından ‘Ali Paşa'ya bir Kâşif gelüp, mukaddemâ Mısır vâlîleri tavrı üzere iki-üç yüz âdem ile Mısır'a gelmek ve tesaddî-yi umûr etmamek ve Arnabudlar'ın kemâ-kân ‘ulûfe ve ta‘yînâtları beyler tarafından verilmek haltıyyâtını etdikde, merkümun takrîri usûl-i maslahata bi'l-külliyye mugayir olduğundan, ‘Ali Paşa tarafından ‘adem-i kabûl ve ba‘zı şurût-ı kaviyye ile Mısır'a duhûl edeceği haberiyle Kâşif-i mezbûr ‘avd u kufûl eyledi. Mısır Vâlîsi'nin mutâla‘asına göre Arnabudlar, beyleri âdem yerine komayup, umûr-ı Mısır'a müstevlî ve beyler miyânede âlet mülâhaza, belki ta‘yînât ve ‘ulûfelerini irâde içün ‘ummâl ve tahsildâr sûretinde olduklarını tashîh ve sâde tedbîr ile zabt-ı memleket mümkin olmayup, kuvve-i kahire-i devlete muhtâc olduğunu beyân u tasrîh eylediğinden başka, İskenderiyye'de zahîrenin kılletini ve etrâfdan isticlâb-ı zâdın su‘ûbetini beyân ve bu hâl ile mürg-ı cân, kafesi tende tayerân etdikçe2757, İskenderiyye'yi muhâfazada2758 kusûr ve düşmen geldiği hâlde mukavemet ü mukabelede izhâr-ı fütûr [Ü4 ] etmeyeceğini keşîde-i silk-i sutûr eyledi.
Havene-i Arnabud birkaç2759 seneden berü Rumeli ve sâyir mahallerde celb-i mâl ve refâh-ı hâl ile i‘tilâf u iştigal edüp, hadden efzûn hazâyin ü nuküd ve kıyâsdan bîrûn asâkir ü cünûd ifnâsıyla Devlet-i ‘aliyye'nin2760 yed-i düşmenden tahlîsine muvaffak olduğu Mısr-ı Kahire'yi hırs u tama‘ belâsıyla müşevveş ü muhtell ve her biri vilâyetlerinde bir gedây-ı bî-serv ü sâmân ve zank-i ‘ayş ve tengî-yi zâd ile muhtâc-ı nân olup, sedd-i ramak zımnında segbânlık kârını derpîş ve menâfiz ü mekatı‘-ı turukda ebnây-ı sebîli uzakdan dil-rîş eden kavm-i ezell, el-hâletü hâzihî tegallüben Mısır'ı bi'l-külliyye istîlâ fikrini şugl ü ‘amel edüp, bu sebeble Devlet-i ebed-müddet'e küllî ihânet ve itâ‘ati nass-ı katı‘ ile farz olan Halîfe-i rûy-i zemîn'e mahz-ı hıyânet edüp, hâsılı bugat-ı mezkûrenin ihrâk-ı dimâ‘-i Müslimîn ve itlâf-ı emvâl-i fukarâ vü mesâkînde mesbûk olan isrâf u ifrâtları hasm-ı şevket-i İslâm olan ‘abede-i esnâm ve mu‘tekıdân-ı ezlâmdan bile zuhûr etmeyüp, inşâ’allâhü Te‘âlâ haklarında karîben gayret-i îlâhiyye zuhûr ve cümlesi seyf-i sârım-ı Husrevâne ile “Ke 'en lem-yekün şey 'en ” * mezkûr olacağları erbâb-ı tecribe vü ihtiyâra gayr-i mestûrdur.
