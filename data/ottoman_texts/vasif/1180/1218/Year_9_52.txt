Keyfiyyet-i Vezîr Tîmûr Paşa
Müşârun ileyh ne2761 sûretle Rütbe-i Vezâret'i tahsîl ve Rakka Eyâleti'yle debdebesini tekmîl eylediği mukaddemâ cüz‘-i evvelde tafsîl olunmuşidi. ‘An-asl ehl-i Ruhâ, müşârun ileyhi o taraflardan istiskal ve bâ-husûs müktesebi olan ‘ukubet sebebiyle gaybet ve Bağdâd'a ‘azîmetinde ihfâ etdiği emvâlin bir mikdârını [Ü4 ] hârice ihrâcda sa‘y ü delâletleri müşârun ileyhi dil-gîr-i infi‘âl edüp, bu keyfiyyet [V ] ma‘lûm-i veliyy-i devlet oldukda, ehâlî hakkında olan gayz-ı kadîm mazâ-mâ-mazâ ile imzâ ve sâyir vülât-ı ‘izâm gibi tesviye-i umûr-ı zu‘afâ ve zabt-ı etrâf u enhâ etmek husûsları yegân yegân tarafına inhâ olunup, sâbıka Bağdâd Vâlîsi müteveffâ Vezîr Süleymân Paşa dahi bu sûreti râbıta-bend-i eymân ve müşârun ileyhden ahz-ı ‘ahd ü peymân etmişidi. Hâric-i Ruhâ'ya vusûlünde fi'l-hâl şehrin müteneffislerinden birkac kimseyi izâle ve sâyirlerine dest-i te‘addî vü zulmü itâle edüp, ehâlî-yi memleket ‘an-asl tarafından mütevahhiş bulundukları hasebiyle bu reftâr-ı nâ-hemvârından vesveseye zâhib ve ba‘zısı semt-i selâmete râgıb2762 olup, bu hâl ile şehre duhûlden imtinâ‘ ve havâlî-yi beldede geşt ü güzâr üzere olduğunu evliyây-ı umûr istimâ‘ etmekle, tarafına nush u pendi şâmil tahrîrât gönderildiğinden gayri, Ordu-yi hümâyûn Mısır'dan insırâf ile Halebü'ş-şehbâ'ya vusûlünde Ruhâviyyü'l-asl olan Kudsî Efendi ıslâh-ı zâtü'l-beyn me‘mûriyyeti ile Ruhâ Semti'ne râhî ve lede'l-vusûl iki tarafdan def‘-i vahşet ve rabt-ı peyvend-i ünsiyyet2763 eylediğini ‘arz-ı huzûr-ı Sadâret-penâhî edüp, ga‘ile mündefi‘ ve nizâ‘ u husûmet mürtefi‘ olmak ümmîdinde iken, yine miyânelerinde ‘adâvet münkatı‘ olmayup, Tîmûr Paşa dahi Devlet-i ‘aliyye tarafından iblâğ olunan nush u pendi ‘adem-i kabûl ile i‘mâl-i nigûhîdesinden kenâre-gîr-i ferâğ olmayup, gâh bûk semtlerinde ve gâh o havâlîde olan deşt ü sahrâda geşt eylediği tevâtüren ma‘lûm ve bilâhare Dir‘iyye Ser‘askeri [Ü4 ] nasb olunan Bağdâd Vâlîsi ma‘iyyetine ta‘yîn [V ] ve müşârun ileyhin etvâr-ı sâbıka vü
* — ı£i yJ J jîT = Sanki kendisi hiç bir şey olmadı [sanki hiç var olmadı]” anlamına gelen bu cümle, — J d4
^Jı ıŞ/ yJ J &gt;lı y n^ did^ı = însanın üzerinden, henüz kendisinin anılan bir şey olmadığı uzun bir süre geçmedi mi?” (Kur‘ânً, însâًn, ًLًXXًVI/1) âyetine bir telmîh vardır.
lâhıkasına nazaran evvel ve âhır devlete nâfi‘ yedinden bir maslahat gelmeyeceği resîde-i rütbe-i ‘ayne'l-yakın olup, vücûdundan ‘ademi, devlete ve fukarâya hayırlu olduğu âşikâr olduğuna binâ’en, Ser‘asker-i müşârun ileyhin ma‘iyyetine varır ise fe-bihâ ve bu bâbda dahi izhâr-ı ru‘ûnet eyler ise, serini bedeninden cüdâ etmek sûreti müşârun ileyh tarafına hufyeten tahrîr ü inbâ olundu.
