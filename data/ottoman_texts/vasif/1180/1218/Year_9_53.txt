Havâdisât-ı Rumeli
Memleket-i mezbûre a‘yânları bu husûsa me‘mûr2764 vüzerây-ı ‘izâm hazerâtından müsteş‘ir ve havf-ı mu‘âhaze2765 vü ızrâr ile mütevahhiş ü mütezaccir olduklarına binâ‘en, Rumeli, sehlü'l-kıyâd ve me’mûnü'l-gâyile bir Vezîr-i nasafet-semîr'e tevcîh ü ihâle olunup, dûrdan nezâret ve bi'l-muhâbere te‘diye-i2766 maslahat eylediği takdîrde, hânedân-ı Rumeli ‘avn-i Hakk ile bu dâhiye-i dehyâyı bi'l-külliyye izâle eyleyeceklerini müş‘ir Südde-i sa‘âdet'e irsâl-i ‘arîza vü kabâle etmişler idi. Re‘y-i2767 mezkûr müstasveb-i evliyây-ı umûr olduğuna binâ‘en, Rumeli Eyâleti bâlâda tasrîh olunduğu vech üzere Vezîr Tebedelenli ‘Ali Paşa ‘uhdesinden fekk ve Vezîr Vânî Mehmed Paşa'nın fass-ı2768 me‘mûriyyetine2769 hakk olunup, müte‘ahhidler dahi tahsîl-i itmi’nân-ı bâl ile tedmîr-i a‘dâya iştigâl üzere olmuşlar idi.
—Manav İbrâhîm” nâm şahs-ı küştenî tehassun içün sevâhil-i Tuna'da bir mahallin zabtını tehayyül ve fursat bulduğu hâlde Eflâk memleketine geçüp, nehb ü gâret ile re‘âyâya îrâs-ı vehn ü tezelzül etmek dâ‘iyesiyle Tutrakan Kasabası üzerine hecme-endâz-ı gurûr [Ü4 ] ve ehâlîsini zebûn-ı ser-pençe-i şürûr eylediğini [V ] Tirsinikli-zâde istimâ‘ ve zîr-i livâsında ictimâ‘ eden asâkir-i vâfire ile yetişüp, kasabanın etrâfında2770 hendek ve meterisler ihdâs u ihtirâ‘ edüp, Tutrakan'ın berü ve öte yakasında olan kayıklar dahi mukaddemce birer mahall-i me‘mene çekilmiş olduğundan, eşkıyânın bir tarafı su ve âhar tarafları asker-i Pâdişâhî ile memlû olduğundan, hasr-ı küllî ile mahsûr ve top ve humbara2771 ve tüfeng dâneleriyle ekseri ni‘met-i hayâtdan mehcûr ve bu hâl ile birkaç gün murûr edüp, nâ-çâr eşkıyâ istîmâna mecbûr olmalarıyla, Tirsinikli-zâde tarafından Manav İbrâhîm'e ve bakıyyetü's-suyûfa emân verilüp, dâyiresine celb olundukları ve o kolda olan gayile fazl-ı Bârî ile ber-taraf olduğu haberi, resîde-i Südde-i2772 sa‘âdet ve hıdmeti mukabili bu defa dahi mûmâ ileyh mükerrem ü mültefet oldu.
Kara Feyzî dahi başında olan haşerât ile Filibe ve Pâzârcık2773 etrâfında kemâ-fi'l-evvel nehb-i emvâl-i ehâlî ve şekavet ü mazarratdan gayr-i hâlî olup, Siroz A‘yânı Kapucu-başı Îsmâ‘îl Bey, üzerlerine hücûm edüp, cem‘iyyetlerini perîşân ve vâfirini küşte-i tîğ-i berrân edüp, bakıyyesi balkanın ba‘zı sa‘bü's-sülûk mahallerinden Sofya'ya aşdıkları ve bunların dahi sevret ü kuvvetleri zâyil olduysa dahi, bakıyyetü's-süyûf olan eşkıyânın istîsâl ü izmihlâlleri bâbında her tarafa müceddeden ısdâr-ı evâmir-i celîle kılındı.
Fere A‘yânı olup, Tokadçıklı'nın sadmesi sebebi ile dağlu gürûhuna iltihâk ve ol dahi bir tarafdan bilâd u kasabâtı âteş-i gadr ile ihrâk eden ‘Ali Monla'nın dahi Fere'ye iskânıyla gayilesi [Ü4  - V ] ber-taraf olmak kuvvetden fi‘le îsâl olunmuşiken, Tokadcıklı nâ-bekârı ser-dâde-i vâdî-yi nahvet ü ru‘ûnet ve gayz-ı kadîmini icrâya mübâderet etmekle2774, lâ-cerem bir müddetden2775 berü umûrunu ru‘yet2776 eden Tezkire-i Evvel-i sâbık Ahmed Bey, mezkûru ilzâm etmek, kezâlik ‘Ali Monla'nın umûrunu idâre eden Sultân Bâyezîd Kâtibi, ‘Ali Monla'yı Fere'de A‘yân eylemek mesâlihiyle irsâl olunup, bu tedbîr dahi sûret-yâb-ı nizâm olmadığına binâ‘en, me‘mûrlar ‘avdet ve ifâde-i keyfiyyet eylediler. Bu maslahata me‘mûr Sirozlu Îsmâ‘îl Bey ve sâyir a‘yânların ma‘iyyetinde ihtişâd eden asker, zâd u zahîre tedârükünde ‘acz-âver ve herkes memleketine ‘avd ü insırâfa muztarr olup, bu sûretde ru‘esâ beşer onar âdem ile mütehayyir ü sergerdân2777 kalup, hâllerini bu tarafa beyân ‘akabinde yerlü yerlerine revân oldular.
Dağlu eşkıyâsı her tarafı hâlî bulup2778, Migalgara gibi bir sevâd-ı a‘zama cebren duhûl ve Kadı ve sâyir müte‘ayyinlerini maktûl ve ekser mahallini sûzân ve ehâlîsini giryân eylediler. Eşkıyây-ı mezkûrenin fukarâ‘ vü zu‘afâ üzerinden mazarratları def‘ olunmak bâbında bir Vezîr'in me‘mûriyyetini2779 zarûriyyât-ı vakt îcâb ve o havâlîde bulunan Selânik Mutasarrıfı Vezîr ‘Osmân Paşa bu def‘a ma‘iyyetine me‘mûr askeri istıshâb edüp, mecma‘-ı eşkıyâ olan mahalle hecme-endâz-ı gayret ve Edirne Bostancı-başısı fekat Edirne'yi muhâfazaya bezl-i kudret etmek üzere iktizâsı üzere ısdâr-ı evâmir-i ‘aliyye kılınup, her tarafa Tatar-ı serîu's-seyr tesyâr olundu.
