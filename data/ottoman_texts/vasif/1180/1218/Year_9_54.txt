‘Avdet-i Sefîr-i [Ü4 ] İngiliz be-diyâr-ı hîş
Mısr-ı Kahire teshîrinden [V ] sonra, Françelü ile ‘akd-i musâlaha ve terk-i mükâfeha olunup, kavm-i mezkûr sefer zuhûrundan evvel Devlet-i ‘aliyye'ye zâhirde kadîm dost olmak zannıyla kemâ-kân râbıta-i mezkûre beyne'd-devleteyn tevsîk olunmak ve İngilizlü ile ‘akd olunan şurût-ı ittifâk Mısır teshîrinden sonra ber-taraf olmak ihtimâlâtı, İngilizlü'ye gün-be-gün hadşe-i dûn îrâsıyla beyne'l-emreyn mütereddid ve ‘avâkıb-ı maslahata intizâr ile Devlet-i ‘aliyye'nin maksadını fehm ü idrâka müterassıd olmuşlar idi. İngilizlü ile Françelü'nün i‘lân-ı harb mâddeleri tehakkuk ve Devlet-i ‘aliyye Françelü ile sâyir mu‘âhed devletler mu‘âmelesi edüp, ahad-i tarafeyni iltizâm etmamek semtine tetarruk eylediğini İngilizlü istikşâf ve Devlet-i ebed-müddet'in ‘ahd ü ittifâkda sebâtını cezm ile def‘-i iştibâh u ihtilâf edüp, o hılâlde Anapolitan'da2780 mukîm olan Rûsiyye Elçisi umûra vâkıf bir şahıs olduğundan, bu garaza mebnî devleti tarafından Âsitâne-i ‘aliyye'de ikametini Rûsiyyelü ihtiyâr ve İngilizlü'nün Anabolitan'da olan elçilerinin mersûm ile ittihâd-ı derûn u muvâfakatını İngilizlü istihbâr edüp, anlar dahi2781 elçilerini İstanbul'da İkamet Elçisi olmak üzere irsâl ve elçi-yi mezbûr ‘alîl ü bî-mecâl olmak hasebiyle ancak altı mâh ikamet edeceğini devletine tahrîr ile ifâde-i hâl ve recâsı ma‘kul görülüp, müddet-i mezkûrede mekasıd-ı Devlet-i ‘aliyye'yi hakîkati üzere fehm ve ‘avdet husûsu tarafına işâret olunup, ol dahi birkaç meclis Devlet-i ‘aliyye me‘mûrlarıyla [Ü4 ] mülâkî olup, kemâl-i safvet ü ittifâkda sebât ü metânetden gayri bir şey‘ [V ] müşâhede etmeyüp, merâyir-i ittifâkı te‘kîd ve evâsır-ı safveti tecdîd edüp, bu esnâda devleti tarafına ‘azîmet edeceğini telmîh ve mukaddemâ Fransalu tarafından Der-‘aliyye'ye vârid olan Ko[lo]nel ‘atebe-i ‘aliyye'ye min-gayr-i vâsıtatin ‘arîzasını takdîm etdiği gibi elçi-yi mezbûr, Büyük Elçilik i‘tibârını kesb etmiş bulunduğundan, bu imtiyâzı ihrâz içün getürdiği ülkenin cevâbını bilâ-vâsıta ahz şerefine nâyil olmak husûsunu tasrîh edüp, işbu Recebü'l-esammın yirmi yedinci günü' mersûm doğru Enderûn-ı hümâyûn'a isticlâb ve taraf-ı Cihân-dârî'den cevâb-nâmesi yedine verilüp, geldiği semte izhâb olunup, mukaddemâ İngilizlü'nün Âsitâne'de mukim Orta Elçisi Der-i devlet-medâr'da2782 kemâ-kân devleti tarafından ibka vü iskân olundu.
