‘Avdet-i Donanma-yi hümâyûn
Bundan akdem Donanma-yi hümâyûn ile Ak-deniz'e ‘âzim ve rûz-i Kasım hulûlüne dek rûy-i deryâyı muhâfazada sâbit ü kayim olan Kapudân-ı deryâ Vezîr Hüseyin Paşa hazretleri Recebü'l-ferdin yirmi yedinci günü' Âsitâne-i sa‘âdet'e vârid ve kanûn üzere Bâb-ı ‘âlî'ye gelüp, telebbüs-i ferve-i semmûr ile kadr ü menzileti mütezâyid olup, Şa‘bân-ı şerîf'in gurresi olan Çehârşenbih günü'4 huzûr-ı mevâhib-mahsûr-ı Şâhâne'de mu‘tâd üzere kürk geyüp, resm-i şenlik icrâ ve sefâyin-i donanmayı vâhiden-ba‘de-vâhidin mersây-ı Tersâne'ye rabt etdikden sonra, visâde-i râhata istilka eyledi.
