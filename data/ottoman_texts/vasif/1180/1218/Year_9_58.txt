‘Azl-i Ser-etıbbây-ı2786 Hâssa
Zümre-i kudâtdan olup, mevâlî-yi Devriyye'den İbrâhîm Efendi'nin oğlu ‘Abdül‘azîz Efendi, bir zemândan berü mükibb-i fenn-i tıbb olup, mukaddemâ Hekîm-başı Efendi'nin dâyiresinde hall-i eczâ ve terkîb-i müfredât-ı eşyâ hıdmetiyle imrâr-ı subh u mesâ eyler idi.

◊ 1 Muharrem 1219 = 12 Nisan 1804 Perşembe.

◊ ◊ 19 Rebî‘ulevvel 1219 = 28 Haziran 1804 Perşembe.

◊ ◊◊ 27 Receb 1218 = 12 Kasım 1803 Cumartesi.

◊ 4 1 Şa‘bân 1218 = 16 Kasım 1803 Çarşamba.
Efendi-yi mûmâ ileyh lâ-‘an-asl bir mâddede merkuma infi‘âl [Ü4 ] ve irâ‘e-i sûret-i istiskal edüp, ol dahi cevr ü ezâsına tâkat getürmeyüp, dâyiresinden infikâk ile [V ] husûl-i merâmını bâz-beste-i lutf-i Mevlâ etmişidi. Merkumun rikkat-i hâli ma‘rûf ve cihet-i me‘âşı tabâbete mevkuf olduğundan, bu san‘ata hasr-ı evkat ve tecribe vü imtihân ile fark-ı nabz-ı erbâb-ı emrâz u âfât edüp, giderek Enderûn-ı hümâyûn ağalarından ba‘zıları bi-hasebi'l-beşeriyye ‘arz-ı maraza giriftâr olduklarında2787 merkumu ihzâr ve tedbîr ü müdâvâtından hıffet müşâhedesiyle vâreste-i renc ü zarâr olduklarına binâ‘en, hazâkat ü mehâretini Dârü's-sa‘âdeti'ş-şerîfe Ağası hazretlerine iş‘âr ve Etıbbây-ı Hâssa gürûhuna ilhâk olunması niyâzını tekrâr etmişler idi. Beyne'n-nâs haysiyyeti zâhir ve tedbîr-i merzâya bi't-tecribe kadir olan kimselerin Etıbbây-ı Hâssa'ya ilhâkı âdem yetişdirmek ve erbâb-ı isti‘dâdı lâyıkıyla kayırmak nev‘inden olduğunu müşârun ileyh hazretleri fehm ü idrâk ile merkumun silk-i Etıbbây-ı Hâssa'ya idhâlini irâde ve bu keyfiyyet Hekîm-başı Efendi'ye ifâde olundukda, gayz-ı kadîmini ifşâ ve ba‘zı a‘zâr-ı vâhiye ile def‘ini recâ eyledikde, müşârun ileyh hazretleri ‘ulüvv-i menzilet ve sümüvv-i câh ü rütbet sebebi ile halkdan istihyâ ve bu irâde-i cüz‘iyyenin sûret-yâb-ı husûl olmaması, tenevvür-i gayret ü hamiyyetini iglâ edüp, müvecceh ü vârid ba‘zı tagrîr ile mûmâ ileyhi mazhar-ı dûr-bâş-ı tekdîr etdikden sonra, keyfiyyeti ‘arz-ı pâye-i serîr-i Şevket-masîr etmekle, fi'l-hâl ‘azline me’zûn ve fenn-i tıbda ‘ulemâ ve ‘umelâ hazâkat ü mehâreti mücerreb-i enâm ve hüsn-i hulk [Ü4 ] u seciyyeti2788 ma‘lûm-ı hâss u ‘âmm olan2789 Hayrullah Efendi'nin hafîdi Behcet Mustafa Efendi'yi ihzâr edüp, Riyâset-i Etıbbâ hil‘atini dûş-i istihkakına ilbâs ile mûmâ ileyhi mesrûr u memnûn etdiğinden fazla, bu ‘illete bâdî, [V ] ya‘nî Hekîm-başı'nın ‘azline sebeb-i ‘âdî olan ‘Azîz Efendi'yi dahi sımt-ı Etıbbây-ı Hâssa'ya idhâl ile makzıyyü'l-âmâl eyledi.
Nu‘mân Efendi, kuvve-i vâhimeden nâşî, ednâ şeyden tehâşî edüp, müdârâ vü müdâhenede ma‘lûm-ı ‘âlemiyân olan ifrâtı kendüyi bu mehlekeye ilka etmek tasavvur-ı nâsdan hâric iken, bu makule umûr-ı hasîsede müşârun ileyh hazretleri gibi ‘azîmü'ş-şâna muhâlefet, mukaddime-i fesâd-ı hûş olan ‘illet-i merâkdan neş‘et eylediği zâhirdir. Mûmâ ileyhin nâs ile meşhûd olan hüsn-i mu‘âşeret ü i‘tilâfı ve fenninde kemâl-i mehâret ile ittisâfı, hakkında bir nev‘ teveccüh ü iltifâtı müstelzim olup, bu hâle igtirâr ve tarîkde pâye ve imtiyâzât-ı sâyiresine ‘illet olan zât-ı ‘âlî-mikdâr ile münâkaşa vü mu‘ârazaya ictisârı, kâr-ı hûş-mend ü ‘âkıl olmadığı rütbe-i tahkıka vâsıldır. Her karn ü ‘asrda birer cihetle mültefet ü manzûr olan zevât, nâyil oldukları ni‘metin kadrini ve rûz-şeb şükrünü kemâ-hüve hakkuhû edâ etmek ve hâric ez-hadd ü edeb tavrını tecâvüzden ittika ile edeb-i cenâb-ı Rabb ile mü’eddeb olmak, mazhar oldukları teveccüh ü iltifâtın beka vü istimrârına belki yevmen-fe-yevmen tezâ‘uf ü tezâyüdüne sebeb olup, tavr-ı müte‘aref ü meşhûrdan hâric evzâ‘a mütecâsir olanlara bi'l-iktizâ istinâd ü ittikânın fâyidesi [Ü4 ] olmadığı mücerrebdir.
Dâyire-i Saltanat-ı ‘uzmâ'da Dârü's-sa‘âde Ağalığı merâtib-i sâmiyeden olup, Enderûn-ı hümâyûn'da vâki‘ hıdemâtın cümlesine nezâret-i mutlakaları olmak haysiyyeti ile vak‘ u i‘tibârları [V ] bâlâter ve cemî‘ umûrda sevk etdikleri kelime serî‘u'l-eser olup, mümkin ve gayr-i müte‘azzir olan irâdelerine2790 ‘adem-i muvâfakat kazâyı da‘vet kabîlinden olduğu muhakkakdır.
Tabîb-i hâzik2791 a‘zây-ı bedene münteşir olan rutûbât-ı rediyyeyi bir ‘ivaz-ı mahsûsa cezb edüp, ana devâ ile a‘zây-ı sâyireyi tahlîs, kanûn-i ehl-i tıbdan iken, ma‘zûl-ı mûmâ ileyh bu dakikadan gaflet edüp, zât u dâyiresine2792 sirâyet edecek âfetden ‘adem-i tehaffuz ile cüz’î bir mâddeyi i‘zâm ve nefsin tehakküm ü ibrâmını iltizâm edüp, bu reftâr-ı nâ-hencârı ihtiyâr ile tarîk-ı müdârâdan ‘udûl ü inhirâf üzere olanlara kavlen ve fi‘len ve resmen ve ‘örfen hekîm ıtlâkı câyiz olmadığı müberhendir. Beyne'l-‘ukalâ mezmûm olan tehevvür ü ta‘cîl, bilâhare mûmâ ileyhin heykel-i câh u rif‘atini hiss ü hareketden ta‘tîl edüp, nüzûh ‘ani'l-vatan ‘illetiyle az kalmışdı ki, seyâhati tekmîl ede. Nazm:
Hîc düşmen be-düşmen-ân ne-kuned
*
Ki kuned merd-i bî-hıred bâ-hod
