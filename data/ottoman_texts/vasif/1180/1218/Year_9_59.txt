Tevcîh-i Sivas ve Diyârbekir ve Rakka
Diyârbekir ehâlîsi maktûl Hüseyin Paşa'dan gördükleri gadr u zulm hasebiyle birbiriyle ittifâk ve fîmâ-ba‘d şedîdü'ş-şekîme vüzerâyı kabûl etmamek üzere miyânelerinde rabt-ı ‘ahd ü mîsâk etmişler idi. Müteveffâ Zühdî Paşa'nın dâyiresi gayr-i kesîf ve kendüsinin me’ûneti gayet hafîf olmakdan nâşî, vefâtına dek müte‘ayyinân-ı1 memleket ne hâl ise müşârun ileyh ile safka-zen-i i’tilâf ve dâyiresini ber-vech-i kifâf [Ü4 ] idâre edecek hıdemât ibrâzıyla sûret-nümây-ı dâd ü insâf olup, halefi Vezîr Mehmed [V ] Paşa'nın dâyiresi muntazam ve sevret ü batşı ‘unvân-ı hâlinden münfehim ise de, ‘an-asl gars-ı yemîn-i hazret-i Sadâret-penâhî olup, fikr-i encâm-ı hâl ile mukaddemâ beynlerinde mün‘akıd olan vifâk u visâk karîn-i inhilâl ve müteneffisân-ı vilâyât müşârun ileyhi merhale-be-merhale istikbâl edüp, şehre duhûlünde kelânterân-ı memleketi2793 refte refte te‘dîb2794 ve ‘ulemâ ve sulehâ ziyyinde bulunanlarını diyâr-ı ba‘îdeye tagrîb edüp, nizâm-ı memlekete me‘mûr olanlardan bî-cürm kimselere ‘amden ev sehven cevr ü te‘addî mesbûk bi'l-misl olduğundan, galibâ mazlûmlardan birinin sehm-i du‘âsı karîn-i hedef-i icâbet olup, bu sebeble müşârun ileyhin ekser etbâ‘ı hummây-ı rediyye ile bî-mecâl ve ba‘zısı dârü'l-mücâzât olan âhırete reh-peymây-ı isti‘câl oldu. Müşârun ileyh dahi zâhirde hevây-ı Âmid ile ‘adem-i imtizâc ve emrâz-ı gûnâ-gûn ile zebûn-ı ser-pençe-i ıztırâb u inzi‘âc ve ednâ bir mansıb ile ‘azlini niyâz ve bu keyfiyyeti ‘arz-ı huzûr-ı Sadr-ı bende-nevâz etmekle, evâyil-i Şa‘bânü'l-mu‘azzamda^ ‘azl ve Sivas Eyâleti'ne vasl olundu.
Rakka Vâlîsi Vezîr Tîmûr Paşa'nın ahvâli mukaddemâ güzârende-i kilk-i beyân ve deşt ü beyâbânda geşt ü güzâr ile memleketin Vâlî'den huluvvü zâhir ü ‘ıyân olup, te‘lîfi mümteni‘ ve kuvve-i vâhimesi gayr-i mündefi‘ olduğundan başka, bu esnâda o havâlîde mütemekkin ‘aşâyir-i kesîretü'ş-şu‘ûbdan Âl-i ‘Ubeyd ve anlara mutâvi‘ sâyir kabâ‘il2795, müşârun ileyhin üzerine [V ] hücûm ile emvâl ü eşyâsını yağmâ ve kendüsini firâr ve hezîmete ilcâ etmeleri [Ü4 ] hasebiyle, eyâlet-i mezkûreye bir Vâlî nasb olunmak, mûcibât-ı vakt ü hâlden olup, bu def‘a Sivas'dan ‘azl olunan Vezîr Veliyyüddîn Paşa'ya Diyârbekir Eyâleti ilhâkıyla Rakka Eyâleti tevcîh ve ne vechile hareket eyleyeceği me‘mûriyyet2796 emrinde tarafına mü‘ekedden sipâriş ü tenbîh olundu.
İç-il Sancağı'na ber-vech-i arpalık mutasarrıf olan Vezîr es-Seyyid Mehmed Paşa, kazâ-zede vü mağdûr ve bir eyâletle kayırılması matlûb-ı hazret-i Sadru's-sudûr olduğuna binâ‘en, hakkında tahrîk-i silsile-i merhamet ve şefekat-i hazret-i Şehriyârî2797 kılınup, ol dahi ber-vech-i ilhâk Adana Eyâleti'yle mesrûr ve seng-i hâdisât ile rahne-dâr2798 olan hâtırı mecbûr kılındı.
