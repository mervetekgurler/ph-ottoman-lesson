Terceme
Müşârun ileyh Vezîr Silahdâr Îbrâhîm Paşa memâlîkinden Çerkesiyyü'l-asl2811 olup, seksan bir târihinde Hazîne-i Hâssa gılmânına munzamm ve Şehzâde Sultân Mehmed merhûmun hıdmet-i pür-behcetiyle mükerrem olmuşidi2812. Înkılâb-ı devr hasebiyle hâne-i Hazîne'de kemâl-i teng-destî vü tezâyuk2813 ile taklîb-i evrâk-ı dü-reng-i2814 leyl ü nehâr ve fîrûzî-yi baht u tâli‘ine terassud ile manzara-i çeşm-i ümmîdini vakf-ı şâh-râh-ı ferc-i rûzgâr edüp2815, cülûs-ı hümâyûn-ı meymenet-me’nûs2816 vuku‘unda şeb-i deycûr-ı nâ-sâz-kârı, pertev-fürûz-i ‘izz ü rif‘atine münkalib ve ezyâl-i kemâl-i teveccüh-i ikbâl sû-be-sû tarafına münsahib olduğuna binâ‘en, hemân o rûz-i fîrûzda Mâbeyncilik ve Tebdîlcilik ile Hâne-i Hâssa'ya çırâğ ve birkaç mâhdan sonra mugayir-i tarîk-ı Enderûn, Baş-çukadârlık rütbe-i refî‘asıyla kulûb-ı hussâda dâğ-ber-bâlây-ı dâğ olmuşidi2817. Taraf-ı müstecmi‘ü'ş-şeref-i [Ü4 ] hazret-i Tâc-dârî'ye eşedd-i te‘alluk u irtibâtı hasebiyle2818 nüfûz-ı kelime ve i‘tibâr-ı küllî peydâ ve fetk u ratk-ı umûra müdâhale ile irhâb-ı kulûb-ı ‘uzamâ eyleyüp, iki yüz altı Receb'inin on yedinci günü' Rütbe-i vâlâ-yı Vezâret'i tahsîl ve sıgar-ı sinninden berü zihninde ahlâm ü emânî misillü tasavvur eylediği Deryâ Kapudanlığı ile debdebe-i şân ü şükûhunu tekmîl eylediğinden fazla2819, Esmâ Sultân-ı ‘aliyyetü'ş-şân hazretlerinin şeref-i izdivâcıyla şöhret-gîr ve'l-hâsıl âvâze-i ‘izz ü şânı cihât-ı müte‘addide ile husûl-pezîr olmuşidi2820. Kapudanlığı hengâmında meşhûd-i erbâb-ı dikkat ü şühûd olan ef‘âl ü etvârı2821 mecelle-i Târîh'de2822 mahall-be-mahall nakş-ı evrâk tahrîr ve ‘ibret-gâh-ı erbâb-ı re‘y ü tedbîr kılınup2823, bu ikbâl ü rif‘at fi'l-hakıka yevmen-fe-yevmen kesb-i terakki vü bestat edüp, ba‘zan fiyâlet-i re‘y ü tecebbür hasebiyle şâh u şükûhuna sekte vü noksâniyyet târî olduysa dahi, kemâl-i kuvvet-i bâht-ı sâz-kâr ile yine merkez-i aslîsini bulup, zâtına mahsûs efâ‘îl-i ‘acîbe ve umûr-ı garîbenin ihdâsına ‘illet olur idi2824. Li'l-Müverrih2825:
Nâmı, cihânı tutmuşiken Güstehem gibi, Evc-i semâya vermişiken ser-i ‘alem gibi. Encâm-ı kâr dest-i ecelde olup zebûn, Şimşâd-ı ‘ömrün etdi kazâ hâke ser-nigûn.
Müteveffây-ı müşârun ileyh, ‘ilm-i fürûsiyyetin her bâb u faslında ferîd ü2826 yegâne ve bezl ü şecâ‘atde2827 müfred-i zemâne, âşinây-ı semt-i mu‘âraza vü cedel, dânây-ı ahvâl-i mülk ü düvel, zekî vü bahtiyâr ve mütefattın u bîdâr2828 olup, Kapudanlığı eyyâmında her ne kadar itlâfât u isrâfât, resîde-i serhadd-i gayât2829 olduysa dahi, teksîr-i merâkib ve tevfîr-i levendât ve tanzîm-i levâzım ve tetmîm-i mühimmâta muvaffak olup, mükemmel [Ü4 ] donanma vücûduna ‘illet-i akvâ ve her ne zaman ihrâc-ı sefâyin lâzım gelse2830, kadr-i mâ-yahtâc merâkib hâzır ü müheyyâ bulunup, birkaç sene mukaddem Ak-deniz'de müte‘addid sefâyin ile ref-i şukka-i şekavet ve ehl-i sevâhil ve ebnây-ı sebîli nehb ü gâret2831 eden —Karakaçan” nâm korsan ile muhârebe edüp, mesfûru esîr ve gemilerini beste-i zencîr-i teshîr eyleyüp, Vidin vak‘asında zâyid ‘ani'l-vasf emvâl-i Şâhî harc u sarf olunmuşiken, ‘adem-i vefâdârî-yi erbâb-ı vega2832 ve ihtilâf-ı kelime-i ru‘esâ ile fevz ü zaferden nevmîd ü mahrûm olduysa dahi, Mısr-ı Kâhire'den İngilizlü'nün mukârenet ü mürâfakatıyla meşhûd-ı bâsıra-i erbâb-ı yakın olan me‘ârik ü melâhimi ma‘lûm ve ihrâz-ı nâm-ı —Gazî” eylediği emr-i meczûm olup, hulâsa, şecâ‘atin derece-i kusvâsına nâyil ve i‘mâl-i nîze vü sinân ile kasab-rübây-ı meydân-ı râkib ü râcil2833 olup, Vidin vak‘ası ‘akabinde ‘Alo Paşa gibi şedîdü'ş-şekîme ve ihlâkı niçe bin askere tevakkuf eden şahs-ı hâzim ü fettâk ve merd-i zeber-dest ü çâlâka evvelen bizzât havâle-i tapençe-i kahr ü nekâl ve vücûdunu mânend-i girbâl eyleyerek, üftâde-i çâh-ı hülket ü zevâl eylediği muhayyer-i ‘ukul-i erbâb-ı hazm ve bu cesâret-i müfrita vedî‘atullah olan nefsini tehlükeye ilka kabîlinden olduğu ma‘lûm-ı kanûn-i şinâsân-ı ceng ü rezmdir2834.
Müşârun ileyh tehevvür-i bî-sebeb ve nâ-ber-câ gazab2835 ile muzga-i efvâh-ı şeyh u şâbb ve benî nev‘inden müşâreket ihtimâliyle fenây-ı devletlerini ve nefsinin bekay-ı ‘izzetini taleb-kâr olan ehl-i hasedin meslek-i nâ-savâbına2836 sülûk ile vücûd-i nâzenînini it‘âb edüp2837, zâtında dahi vehhâb ü nehhâb ve ber-magzây-ı “Yu‘tî ve yemna‘u lâ buhlen ve lâ keremen”* sûretinde bezl-i zer-nâb edüp, bu tavır dahi müşârun ileyhi bâr-ı girân-ı düyûna mübtelâ [Ü4 ] ve birkaç def‘a taraf-ı Şâhâne'den borcu tahfîf ü edâ olunmuşiken, çok geçmeden yine düyûn terâküm edüp, el-yevm terekesi, deynine ‘adem-i vefâ ile ‘alâ-vechi'l-guramâ dâyinlerini ırzâ vü iskâta zarûret ilcâ eyledi2838.
Zât-ı hümâyûna dahi kemâl mertebe mugram u meftûn ve taraf-ı âhara iltifât ve nazarı Mülûkâne müşârun ileyhi ciger-hûn edüp, ferd-i kâmile olan te‘alluk-ı kalb, ağyârın mahabbetini selb edegeldiği mücerreb olduğundan, manzûr-ı Şâhâne olan havâss-ı Saltanat ve ‘uzamây-ı devlete lâ-‘ale't-ta‘yîn izhâr-ı şiddet2839 edüp, enzâr-ı mülûk-i erkân-ı devlete ‘alâ-ihtilâfi tabakatihim meysûr ve şahs-ı vâhide gayr-ı mahsûr olduğundan gafil ve netîcesi ‘akım böyle bir şugl-i elîm ile gûn-be-gûn vücûdunu ifnâya sebeb-i müstakıll2840 oldu. Müteveffây-ı müşârun ileyhe taraf-ı hümâyûndan teveccüh ü iltifât ber-kemâl ve her matlabına müsâ‘ade-i seniyye erzânî kılınup, her hâlde magbût-ı ahdân u emsâl iken, tarafından yine bir bâdire sudûrunda terbiye-i Şâhâne ile mu’âhazeden2841 hâlî olmayup, nazar-ı mülûk-i hayât-ı sânî kabîlinden olmak haysiyyeti ile vefâtından bir sene mukaddem ba‘zı etvâr-ı nâ-ber-câsından tab‘-ı hümâyûna kemâl-i tegayyür hâsıl ve ‘âkıbet bu sâl icinde rûhu cisminden zâyil oldu2842.
Hîn-i hudûsundan vefâtına dek teveccüh-i dünyâ iktizâsıyla yed-i istimlâkına vâsıl olan hazâyin-i bî-şümâr ve nuküd-ı bisyâr, [mısra]2842:
*
Ez-bâd-ı hevâ âmed ve ber-bâd-ı hevâ reft
medlûlü üzere cümlesi resîde-i ‘urza-i ifnâ vü telef ve ‘âkıbet âhırete bâd-be-keff rıhlet eylediği, hakkında mûcib-i hayf u esef olmuşdur2843. Tab‘ında fazâzet ve zâtında hiddet ü şerâset
şehvâniyyeye igrâ vü icrâsına vesîle-i hılv-i yed ile kudret bulamadıkları menhiyyâtı teshîlden gayri bir ma‘nâyı ifâde etmeyeceği zâhir ü hüveydâ olup [Buradaki cümlelerin üzeri sürhla çizilmiş ve Sultân III. Selîm'in hattıyla —Bu cevherleri telef buyurmayup, başka münâsib mahalle sarf buyurasın. Mahalli değildir, isrâfdır” şeklindeki uyarısı sayfanın sağ alt köşesine kaydedilmiştir] A
olmayup, kelâm-ı ma‘kûlu istimâ‘ ve hayr-hâhân-ı devlet [Ü4 ] ile ittifâk u ictimâ‘ ile kâffe-i umûrunu usûl-i devlete tatbîk ve mecbûl olduğu tayş ü hıffeti terk ile reh-rev-i hüsn-i tarîk olsa idi, debdebe-i şânı ‘âlem-gîr ve tantana vü ‘unvânı felek-mesîr olur idi2844.
Müteveffây-ı müşârun ileyh henûz tâze ve genc iken mübtelây-ı ‘illet ü renc olup2845, takrîben2846 kırk altı yaşında fevt ve nahl-i ‘ömr-i2847 ‘azîzden bâr-âver-i kemâl-i murâd olmadan masrû‘-ı ser-pençe-i mevt oldu. Müteveffây-ı2848 müşârun ileyhin kameti, vasat-ı mevzûn2849 ve câme vü libâsı, hîre-sâz-ı ‘uyûn, dâyiresi mükellef ü muhteşem ve etbâ‘ının ekserîsi refâhiyyet-i tâmme ile dil-şâd u hurrem2850 ve dârât-ı Vezâret'i ise2851, reşk-fermây-ı ashâb-ı tûğ u ‘alem olup, esliha ve âlât-ı cengin güzîde vü a‘lâsı ve gılmân u cevârînin müntehab ü müstesnâsı ve tuhaf u turafın nevâdiri ve akmişe ve sâyir tecemmülâtın fâhiri dâhil-i hîta-i istimlâki olup2852, ıstablı müzdehim-gâh-ı huyûl-i sâfinât ve dâyiresi mıknâtîs-i reh-vâr-ı semend-i çâr-cihât2853 ve der-i vâlâsı sebeb-i necah-ı mekasıd-ı erbâb-ı hâcât olmuşidi2854; tecâvezallâhu ‘an seyyi'âtihî'12 .
Müşârun ileyhin dâr-ı mücâzâta rıhleti sebebi ile2855 Deryâ Kapudanlığı münhall ve yerine efrâd-ı müteşahhısadan birinin mübeddel olması lâzım gelmekle, Kapudâne bulunan ‘Abdülkâdir Bey'in Korfa ve sâyir mahallerde hüsn-i imtizâc u behâdırlığı2856 manzûr ve benî nev‘i beyninde nüfûz u i‘tibârı ve i‘mâl-i askerde meleke vü iktidârı2857 meşhûr olduğuna binâ’en, bir-iki gün murûrunda mûmâ ileyh Bâb-ı ‘âlî'ye da‘vet ve dûş-i istihkakına ilbâs-ı hil‘at-i Vezâret kılınup, Deryâ Kapudanlığı dahi ‘uhdesine tevcîh ve Tersâne'ye dâyir lâzımü'l-inhâ olan ba‘zı keyfiyyâtın lâyıkı [Ü4 ] üzere icrâ vü te‘diyesi tarafına2858 tenbîh olundu.
