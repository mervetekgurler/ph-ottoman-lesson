‘Azl ü nasb-ı Vâlî ve Ser‘asker-i Rumeli
Rumeli Vâlîsi ve Ser‘askeri olan Vezîr Vânî Mehmed Paşa'dan dağlu eşkıyâsına dâyir bir maslahat-ı nâfi‘a vücûd-pezîr olmayup, ‘azlini zarûriyyât-ı vakt ü hâl îcâb ve bu hatb-ı ehemme dâyiresi muntazam ve celb edeceği asker emriyle kâyim bir Vezîr-i dilîrin ta‘yîn olunmasını kâr-fermâyân-ı devlet istısvâb etmişler idi. îskenderiyye Mutasarrıfı Vezîr Îbrâhîm Paşa'da mehâyil-i rüşd ü reviyyet bedîdâr ve ‘ale'l-husûs bu def‘a Mısır'a me‘mûr kılınacağı tarafına telmîh ü iş‘âr olundukda, ‘arz-ı şevk ile kemâl-i inkıyâd izhâr eylediğinden başka, iklîm-i Mısır'a dâyir kaleme aldığı tedbîr, teslîm-kerde-i sagır u kebîr olup, her hâlde fermân-ber-i devlet ve hayr-hâh-ı Saltanat olduğu tahkik olunmuşidi. Umûr-ı Mısrıyye kesb-i sühûlet eylediğinden, me’mûriyyeti2880 te’hîr u ilga ve müşârun ileyh hakkında hüsn-i zann-ı Şâhâne rû-nümâ olup, bu def‘a Rumeli'nin inhilâli tekarrur ve müşârun ileyhe rabt-ı peyvend-i te‘alluk eden askerî tâyifesi dağlı eşkıyâsıyla mü‘telif olmayup, her hâlde o fırka-i bâgıyeden izhâr-ı teneffür eyledikleri hasebiyle, Rumeli'nin hasran tarafına2881 tevcîh olunmak müzâkeresi erkân-ı devlet miyânında tekerrür [V ] edüp, müşârun ileyhden bu keyfiyyet istimzâc olundukda, birkaç seneden berü dağlı eşkıyâsının Rumeli memleketinde kâr-bend-i cesâret oldukları [Ü4 ] şekavet-i gûnâ-gûn müşârun ileyhe dâğ-ı derûn olup, Rumeli Eyâleti tarafına tevcîh olunduğu hâlde, bu emr-i ehemme bezl ü cûd ve sarf-ı bûd ve ne-bûd eyleyüp, fazl-ı Bârî ve yümn-i himem-i hazret-i Tâc-dâri'yle memleket-i mezbûreyi hey‘et-i asliyyesine ircâ‘3 ve zaleme vü eşkıyâ hakkında tehdidini îka‘ eyleyeceğini tahrîrât-ı mahsûsasıyla tafsîl ü işbâ‘ etmişidi. Müşârun ileyhin tavr u hareketinden âsâr-ı sadâkat ve bu maslahatda ibrâz-ı me‘âsir-i merdânegî vü celâdet eyleyeceği istidlâl olunduğuna binâ‘en, hufyeten2882 Rumeli Eyâleti, Ser‘askerlik inzımâmıyla tarafına tevcîh olunup, o havâlî ile münâsebeti tâmmesi olan Sadrıa‘zam hazretlerinin Kapucular Kethudâsı Memiş Efendi'yle tevcîh emr-i şerîfi irsâl olunup, kûze-i hâfızasına her keyfiyyet tevdî‘ ve Haremeyn Muhâsebeciliği pâyesiyle kadri terfî‘ olunmuşidi. Mûmâ ileyh sür‘at-i seyr ile İskenderiyye'ye pâ-nihâde ve sûret-i me‘mûriyyetini ifâde ile habere gûş-dâde oldukda, müşârun ileyh fi'l-hâl icrây-ı resm-i is[tik]bâl ve emr-i ‘âlî-şânı ‘alâ-mele‘i'n-nâs kırâ‘at2883 ile du‘ây-ı bekay-ı ‘ömr ü şevket-i Şâhâne'yi târem-i eflâka îsâl edüp, kemâl-i şevk u hâhiş ile maslahata mübâşeret ve etrâf u eknâfa bu peyâm-ı hayriyyet-encâmı işâ‘ât eylediğinden gayri, üç2884 bin kadar süvârî ve piyâdeye Mîr-i mîrân'dan Süleymân Paşa'yı Başbûğ nasb u ta‘yîn ve İskenderiyye'den [V ] bizzât hareketine dek Edirne ve ol havâlîyi gezend-i eşkıyâdan te‘mîn2885 etmelerini tavsiye vü telkin edüp, Paşa-yı mûmâ ileyhe medâr-ı nüfûz u i‘tibâr olmak içün [Ü4 ] Köstendil Sancağı tevcîh buyurulmasını niyâz u istid‘â ve tedârükü vüs‘ünden hâric olan mühimmât ve sâyir edevâtın tanzîm ü irsâliyle nüfûz u istiklâlinin muhâfazasına müsâ‘ade-i seniyye erzânî kılınmasını bu defa tahrîr u inhâ edüp, müşârun ileyhin der-‘akab icrây-ı me‘mûriyyete2886 berzede-dâmân-ı gayret olması hakkında olan hüsn-i zannı te‘kîd ve teveccüh-i devleti tecdîd edüp, ‘unfuvân-ı me‘mûriyyetinde niyâz-mend olduğu husûsu is‘âf, istiklâlini muhâfaza nev‘inden olduğuna binâ‘en, keyfiyyet hâk-i ‘atebe-i Mülûkâne'ye ‘arz u îzân ve tahsîl-i ruhsat ‘akabinde Paşa-yı mûmâ ileyh Köstendil Sancağı'yla hurrem ü şâdân kılındı.
Vezîr-i müşârun ileyh bende ve bende-zâde-i devlet olduğuna binâ‘en, bu me‘mûriyyeti medâr-ı iftihâr ve ser-nâme-i ‘izz ü i‘tibâr ‘add edüp, kemâl-i gayret ü ihtimâm ile ser-rişte-i maslahata teşebbüsü inşâ‘allah dağlı eşkıyâsının bi'l-külliyye izmihlâlini ve Rumeli halkının nizâm-ı ahvâlini müstevcib olup, re‘âyâ âsûde-nişîn-i mazalle-i itmi‘nân ve memâlik-i Pâdişâhî vâreste-i mazarrat-ı ehl-i husrân olacağı eltâf-ı İlâhiyye'den müsteb‘ad değildir. Mukaddemâ balkanın berü ve öte tarafından ta‘yîn olunan asker şimdiye dek i‘mâllerine kadir bir Ser‘asker'e muvaffak olamadıklarından, ekser-i ahyânda eşkıyâya mağlûb ve müstedricen vuku‘ bulan savletlerinden mer‘ûb olmalarıyla, eşkıyâ üzerine varmayacağları meczûm [V ] ve miyânelerinde zü'l-vecheyn kimseler dahi mevcûd olduğundan, zaferden2887 me‘yûs oldukları ma‘lûm olup, Rumeli Vâlîsi ve Ser‘askeri nasb olunan Vezîr İbrâhîm [Ü4 ] Paşa'nın askeri taht-ı râbıtada olmağla, mahkûmiyyet-i mutlakaları nümâyân ve gürûh-ı bugat ile ihtilât etmeyüp, emr ü nehy-i müşârun ileyhe gerden-dâde-i inkıyâd olacağları karâyin-i hâliyye ile zâhir ü ‘ıyân olup, ‘avn-i Kahhâr-ı Müntakım ile bu def‘a zümre-i eşkıyânın bîh-ı şecere-i mel‘ûne-i tesallutları berkende-i tîşe-i intikam ve cümlesi mânend-i evrâk-ı hazân mütesâkıt-ı zemîn-i zevâl ü in‘idâm olacağları ümmîd-kerde-i hâss u ‘âmdır.
