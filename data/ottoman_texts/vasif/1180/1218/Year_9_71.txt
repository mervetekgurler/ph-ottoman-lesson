Tebrîk-i ‘Îd-i Fıtr
Şehr-i şerîf-i Ramazân, resîde-i serhadd-i2891 gayet ve leyletü'l-‘îd olan Cum‘a gicesi vüzerây-ı ‘izâm ve ‘ulemây-ı a‘lâm ve kâffe-i erkân-ı Devlet-i ebed-kıyâm, Serây-ı hümâyûn'da ‘akd-i encümen-i cem‘iyyet edüp, infilâk-ı fecr-i sâdıkda mühr-i ‘âlem-tâb-ı Saltanat ve bedr-i ufk-ı Hılâfet2892, [mısra]‘:
*
Gûyî ki cihân zi-tal‘ateş peydâ şod
zemzemesiyle serîr-i [V ] şevket-masîr-i Husrevâne'lerine pây-endâz-ı şevket ü iclâl ve a‘lâm-ı devlet ve erkân-ı Saltanat tebrîk-i ‘îd zımnında âstîn-i meymenet-karîn-i Şâhâne'lerine rû-nihâde-i ibtihâl [Ü4 ] olup, mu‘âyede hıtâmında ber-mu‘tâd-ı kadîm Sultân Ahmed Câmi‘-i şerîfi'ne tahrîk-i semend-i rağbet2893 ve salât-ı ‘îdi ba‘de'l-edâ Serây-ı hümâyûn'larına ‘avdet buyurdular.
