Vuku‘-ı tevcîhât
Şevvâlü'l-mükerremin dördüncü İsneyn günü' kanûn-i Devlet-i ebed-müddet üzere tevcîhât vukü‘ bulup, hademe-i Bâb-ı ‘âlî bi'l-cümle ibka ve Küçük2889 Tezkirecilik ile Rikâb
Mora'dan ‘azli iktizâ edüp, Rumeli'den munfasıl ve Vezîr Vânî Mehmed Paşa'ya eyâlet-i mezkûrenin tevcîhi müstasveb-i erbâb-ı ârâ olmağla” cümlesinin üzeri çizilmiştir] V

◊ 12 Ramazân 1218 = 26 Aralık 1803 Pazartesi.
Beylikcisi Muhibb Efendi'nin çerâğ-ı emeli pür-ziyâ kılınup, Defterdâr-ı Şıkk-ı Evvel ve Sânî ibka ‘alâ-mâ-kân şerefiyle hurrem ü handân ve Hubûbât Nezâreti'yle sâbıka Darb-hâne Nâzırı Ahmed Şâkir Efendi pâ-nihâde-i merkez-i ‘izz ü şân olup, Nişâncılık, Reşîd Mustafa Efendi'ye ve Defter Emâneti, Râşid Mehmed Efendi'ye tevcîh ve Büyük Rûznâmecilik2894 lutfen bu ‘Abd-i kemter'e ibka olunarak, kadr-ı nâçizim beyne'l-etrâb tenvîh olundu. Baş Muhâsebecilik, &lt;ile&gt; Yazıcı-yı esbak Mehmed Efendi'ye ihsân-ı nevâle ve Şehr-emâneti, Dervîş Efendi-zâde'ye ihâle olunup, Tersâne-i ‘âmire Emâneti, Moralı Yûsuf Âgâh Efendi'ye tahvîl ve Matbah-ı ‘âmire Emâneti, Gümrükcü Hasan Ağa'ya kemâ-fi's-sâbık tahmîl olundu. Arpa Emâneti ile Süheyl Mehmed Efendi memnûn ve Bârût-hâneler Nezâreti ibkasıyla Râgıb Efendi'nin sürûr u inbisâtı efzûn olup, Anadolu Muhâsebesi ile Arnabud Hasan Efendi nâyil-i hubûr u şâd-mânî [V ] ve Atlı Mukabeleciliği ile Âmedî-yi esbak Râkım Bekir Efendi feres-rân-ı meydân-ı kâm-rânî olup, Haremeyn Muhâsebeciliği, Divrikli Ahmed Efendi'ye nasîb u rûzî ve Yeniçeri Kitâbeti, ‘Avnî Efendi'nin bâ‘is-i keşâyiş-i tab‘-ı gamm-endûzu oldu. [Ü4 ] Sipâh Kitâbeti ile Hâfız Mustafa Efendi mutayyeb ve Silahdâr Kitâbeti ile Bağdâd Kapu Kethudâsı Refî‘ Efendi dest-zen-i sürûr u tarab olup, Cizye Muhâsebeciliği ile ‘Abdülkerîm Efendi dâmâdı Mehmed Efendi cezlân ve Mevküfâtcılık ile Berber ‘Ali Efendi melhûz-ı nigâh-ı Husrev-i devrân oldu.
Masraf-ı Şehriyârî Kitâbeti mukaddemâ Cezzâr Paşa Kapu Kethudâsı Rüşdî Efendi'ye muvakkaten tevcîh olunduğuna binâ‘en, kemâ-kân mûmâ ileyhe ibka olunup, Mâliyye Tezkireciliği ile Tayfûr Efendi mesrûr ve Küçük2895 Rûznâme ile ‘İrfân-zâde'nin binây-ı ikbâli ma‘mûr oldu. Sâyir menâsıb dahi ber-vech-i münâsib erbâbına tevcîh ve tevcîhâtdan hazz u nasîbleri olmayan hâcegân-ı Dîvân'ın ‘atâyây-ı Şâhâne ile hâlleri terfîh olundu. Vüzerây-ı ‘izâm hazerâtının dahi ekserîsi ibka olunup, fekat Hanya muhâfazası, sâbıka Mora Vâlîsi Vezîr es-Seyyid Mustafa Paşa'ya ihsân ve Mîr-i mîrân-ı kirâmdan ba‘zıları hâllerine çespân elviye ile ferhân kılındı.
