Terceme
Müşârun ileyh elli târihinde pederi Mora Vâlîsi iken tevellüd [Ü4 ] ve Murtazâ Efendi Meşîhati'nde Hâric Rütbesi'ne tevessüd edüp, devr-i merâtib-i mu‘tâde ile doksan birde^ Kudüs Kazâsı ile süllem-i ‘izz ü rif‘ate pâ-nihâde ve doksan dokuzda^4 Burusa Mevleviyyeti ile teşrîf ve iki-üç sene murûrunda hasbe't-tarîk Haremeyn teklîf olundukda, ba‘zı a‘zâr îrâdıyla ‘azîmetden dâmen-keş ve bu sebeble Bilâd-ı Erba‘a Rütbesi'nde tevkif olunarak, hâlî müşevveş olup, cülûs-ı hümâyûn esnâsında hemşîresi Zâhide Sultân şefâ‘atiyle Medîne-i münevvere Rütbesi'ni ihrâz ve iki yüz dokuz senesi Rebî‘'indew İstanbul Pâyesi'yle kesb-i tehayyüz ü imtiyâz, on beş senesi Receb'inde ◊6 Anadolu Pâyesi'yle tahsîl-i vâye ve on yedi Muharrem'inde^7 bi'l-fi‘l Anadolu Sadâreti'yle tahkik-ı pâye edüp, târîh-ı mezkûrda terk-i ihtilât-ı ebnây-ı zemân ve ‘âzim-i mahalle-i hâmûşân oldu.
Müşârun ileyh ümmî vü sâde ve leyl ü nehâr celb-i havâdise dil-dâde olup, isticlâb-ı ahbâr içün muvazzaf âdemleri olup, her şeb o makule cevâsîs-i ahbâr bezm-i cem‘ine şem‘ olarak istirâk etdikleri havâdisi ba‘zan sahîh ve ba‘zan kizb-i sarîh olarak takrîr birle edây-ı hıdmet ve merhûmun dünyâda ancak bu keyfiyyetle lezzet-yâb-ı inbisât olduğu resîde-i derece-i sıhhatdir; tecâvezallâhu ‘an sevvi'âlıhî .
