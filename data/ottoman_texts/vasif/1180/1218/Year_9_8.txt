İcmâl-i binây-ı dâyire-i Mâbeyn-i hümâyûn
Bâlâda güzâriş-pezîr-i hâme-i tahrîr kılınan Mâbeyn-i hümâyûn'un bünyâd u esâsı sîm-fâm u nahl-endâm mermer sütûnlar ile tarsîn u ihkâm kılınup, Boğaz tarafında2582 zât-ı İskender-sıfât-ı hümâyûn'a mahsûs kebîr bir kasr-ı bî-nazîr tarh u îcâd ve vesat-ı zevâyâsına istikâmet ve cevânib-i selâseden muhrec şeh-nişîn sedlerine zîb ü zînet verilüp, ‘unsur-ı hevâyı celb ve germî-yi tâbistânı selb içün berr ü bahra müşrif revzeneler küşâd ve nümûne-nümây-ı manzara-i Bihişt-âbâd kılındı. Zikr olunan manzaraya muttasıl tarafeyn sofalarından mânend-i mürg-i Hümâ bâl-güşâ olmuş nişîmenler ve ahadühümâ âhara mukâbil musanna‘ ve hurde-kârî derîceler ile zînet-yâb olmuş dîvân-hâne ve kurbünde ciheteyne nâzır iki bâb oda ve sofa ve sâyir levâzımdan ‘ibâret cedîdü'r-resm ve bedî‘ü't-tarh bir dâyire-i müstakılle ihtirâ‘ olunup, sakf-ı nev-tarzı elvâh-ı rasîsadan berdâşte ve tabaka-i ‘ulyâsının [Ü4 ] âsumânesi Bağdâd-kârî ve zer-varak ile mahlût asbâg-ı reng-â-reng ile nigâşte ve hâtır-ı Bihzâd'a hutûr ve kalem-i Mânî'den zuhûr etmamiş nakş-ı garîb ve resm-i nev-âyende vü dil-firîb ile perdâhte kılınup, etrâf-ı tâk ve kitâbeleri resm-i Rûmî ve mukarnes ve tabaka-i tahtânîde olan sakfı oyma-kârî tezhîb ile mü‘esses ve cüdrân-ı tarâvet-nişânı hâme-i vehm ü hayâl ile nigârende ve safahât-ı kitâbeleri kilk-i hatt-ı Oklidis ile zîbende kılınup, şu‘le vü ziyâsından neyyireyn-i cedîdeyn, câmdan câma serserî geşt ü güzâr ve hıdmet-i rüft ü rûbî [V ] ile kemâl-i ‘ubûdiyyet izhâr ve nesîm-i ‘anber-şemîm hılâl-i revzeneden duhûle fursat-yâb olarak, zebb-i zübâb ve ifâza-i nükhet-i cân-tâb ile o dergâh-ı vâlâya kesb-i şeref-i intisâb eyledi. Zemîn-i kasr-ı hümâyûnda ruhâm-ı sâff u mücellâdan kırma ve mütehalhıl u cünbân bir havz-ı nâdîde-bünyân inşâ olunup, fevvâresinden bâlâ-rev-i feyezân olan rişte-i sîmîn-katarât meyl-i hübût eyledikde, hûşe-i lü’lü’ ve ‘ıkd-i mervârîd gibi havza sukut ve bu hâl ile rûy-i havzda hâsıl olan habâb ve safha-i basît-ı mâda nümâyân olan gavra-i âb, habbi'l-gamâma müşâkil ve kurâza-i mün‘akide mümâsil olup, temâşâsı kalb-i sanevberiyyü'ş-şekle ferah u şâd-mânî ihdâs ve cevher-i rûha safây-ı câvidânî îrâs ve bâ-husûs hadîka-i enîkasında derûn ve etrâfı ruhâm-ı sâff u şeffâfdan mefrûş u pîrâste ve mermer sütûnlar ile müretteb ü ârâste bir kebîr deryâ havzı dahi ibdâ‘ olunup, iki tarafdan hark olunan tarîk-ı âbdan imdâd-ı bâd-ı cenûb u şimâl ile bilâ-vâsıta [Ü4 ] vü sebeb, ya‘nî min-gayr-i keddin ve ta‘bin mâ‘-i havz müstemirren cereyân edüp, sahn-ı melsây-ı semâda şems ü kamer, bî-haylûlet-i sehâb cilve-ger ve basît-ı gabrâyı rûşen ü münevver eyledikde, ebniye vü eşcâr ve şükûfe vü ezhâr resimleri kemâl-i lerziş ü cünbiş ile mün‘akis ve bu takrîb temâsîl-i dünyâyı temâşâ içün mersûd-ı hükemâ olan Âyîne-i İskender-şöhret'i münderis oldu. Hengâm-ı sayfda evvel-behâr ve eyyâm-ı şitâda köhne-behâr i‘tidâlini verir mermer pûşîdeli zîr-i zemîn ve cebel-i şâhik resminde enhâr u eşcâr ve gusûn u ezhâr resimlerini müştemil serdâb dahi, [V ] çîre-destî-yi efkâr-ı uli'l-elbâb ile inşâ ve misli nâ-yâb u ma‘dûm ve ersâm-ı kadîmede a‘yânı gayr-i ma‘lûm böyle bir mahall-i bedî‘ ibdâ‘ u ibdâ olunup, hemân cenâb-ı Berârende-i nüh-sakf-ı *
semevât ve Âferınende-i kâffe-i mevcûdat te âlâ zâtuhû an-şevayıbı l-ıntıkalât, Hıdıv-i devrân ve Şehinşâh-ı cihân, mâye-i râhat ve âsâyiş-i ‘ibâd ve sebeb-i nazm-ı umûr-ı kuttân-ı bilâd olan Şehriyâr-ı ‘adâlet-âsâr hazretlerine bu cây-ı dil-güşâ ve bu nüzhet-serây-ı bî-hemtâyı mübârek ü mes‘ûd edüp, yevm-i nüşûr ve nefh-ı sûra dek safây-ı tab‘ ve huzûr-ı kalb ile ikâmet-i Şâhâne'lerin rûzî vü meysûr eyleye, âmîn!
Hakk budur ki, Sadrıa‘zam-ı vâlâ-makâm, kemâl-i rağbet ü hâhiş ile mahall-i mezkûrun binâsını resm-i mezkûr üzere itmâm ve Çırağan Yalısı'nda dahi lâzım gelan ta‘mîrât u tecdîdâtı ahsen-i nesak üzere karîn-i intizâm edüp, bu hıdmet-i pür-mefharete neyl ile hakk-ı ‘ubûdiyyetin ednâ mertebesini izhârdan kemâl mertebe mesrûr u memnûn ve rızây-ı yümn-iktizây-ı [Ü4 ] Şâhâne'ye her bâr muvaffak olmak niyâzını berdâşte-i dergâh-ı Hâlık-ı bî-çûn eyledi. Bu mahall-i bî-bedele mehere-i şu‘arâ her tarafdan ‘arz-ı târîh ile izhâr-ı hüner eylediklerine binâ‘en, bu ‘Abd-i kem-bidâ‘a dahi her ne kadar inşâd-ı şi‘r ü karîzda metrûk isem dahi, leng ü lûk tâmm bir târîh ‘arzına ictisâr eyledim:
Cenâb-ı Sadr-ı vâlâ-menzilet Yûsuf Ziyâ Paşa, Ki ‘akl ü istikâmetde bulunmaz zâtına2583 hemtâ.
Şeh-i dâd-âverin, Hâkân-ı ‘asrın reh-güzârında, Fedâ kılmış neye mâlik ise bî-menn ü istignâ. Niyâz etdi, ede bünyâd Mâbeyn-i hümâyûn'u. Hukûk-ı ni‘metin binde birin tâ eyleye icrâ.
Şeh-i devrân kemâl-i lutf ile ihsân edüp ruhsat, Bu ruhsatdan olup, şevk-âver ü hurrem o Âsaf-câh2584. Edüp, ihzâr-ı san‘at pîşegân-ı resm-i bünyâdı, *
^Sl^i yjip 5&gt; üb J^ = Onun zâtı her türlü geçiciliğin şâıblerınden yücedir anlamına gelen Arapça bir cümledir.
Leb-i deryâda gûyâ gülşen-i ‘adni edüp inşâ. Safây-ı hâtır ve ‘ömr-i tavîl ile niçe a‘vâm, Bu nüzhet-gâhda zâtın ikâme eyleye Mevlâ.
Yazılsa tâkına Vâsıf n'ola bu tâmm târihim, Bu Mâbeyn'e sezâdır nâm konsa cennet-i dünyâ
