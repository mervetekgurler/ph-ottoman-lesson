Garîbe
Şâm Kadısı Hammâmî-zâde Mehmed Râşid Efendi'ye Vezîr Cezzâr Ahmed Paşa kemâl-i ikbâl ü teveccüh izhâr ve mûmâ ileyhi Medîne-i münevvere Kazâsı ile mazhar-ı ferah u istibşâr eylediğinden başka, mansıbı olan Şâm Kazâsı'na üç mâh medd olunmasını recâ ve iltimâsına sûret-i müsâ‘ade rû-nümâ olmuşidi. Mûmâ ileyh ‘an-asl fazz u galîz ve mütehevvir bir kimse olup, galibâ müşârun ileyhin mizâcına mugayir tarafından bir vaz‘-ı bârid sâdır olmağla, ikbâl ü teveccühünü tagyîr ve meddi ilga ve Medîne Kazâsı kaydı terkin olunmak bâbında bu def‘a Devlet-i ‘aliyye'ye mahsûs ‘arîza2899 tahrîr edüp, ber-muktezây-ı hâl iltimâsına müsâ‘ade olunup, Muvakkıtî [Ü4 ] olan es-Seyyid ‘Osmân Efendi'ye kazâ‘-i mezkûr on dokuz Muharrem'i gurresinden' zabt olunmak üzere tevcîh ve bir ân akdem o tarafa hareketi tenbîh olundu.
