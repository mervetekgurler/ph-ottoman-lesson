Tebrîk-i ‘Îd-i Adhâ
Şehr-i Zilhicce'nin onuncu gicesi'4 kanûn-i dîrîn-i devlet ve resm-i pîşîn-i Saltanat üzere Sadr-ı sütûde-makam ve Şeyhulislâm-ı benâm ve Anadolu Vâlîsi Vezîr Dâmâd ‘Alâ’eddîn Paşa ve Kapudân-ı deryâ ‘Abdülkâdir Paşa ve sudûr-ı kirâm ve sâyir ‘ulemây-ı a‘lâm ve ricâl-i devlet ve ‘umûmen Ocağlu ve sâyirleri Serây-ı hümâyûn'da infilâk-ı subh-ı sâdıka intizâr ile rü‘yet-i cemâl-i bâ-kemâl-i Şâhâne'yi medâr-ı şeref ü iftihâr etmek arzûsunda olmalarıyla, nâ-gâh vakt-i bâm, burc-ı şerefden nûr-pâş-ı mefârık-ı enâm olup, neyyir-i hayyiz-i âsumân-ı Saltanat, kevkeb-i dürrî-yi felek-i şevket, zıll-i vârif-i Yezdân, sebeb-i emn ü emân-ı ‘âlemiyân, Sultân-ı selâtîn-i cihân, el-mahfûfu bi-‘avârifi'l-Meliki'l-Mennân hazretleri Ak-ağalar Kapusu pîşgâhında mansûb-ı taht-ı fîrûze-baht-ı Cihân-bânî'lerine vaz‘-ı

◊ 1 Şa‘bân 1219 = 5 Kasım 1804 Pazartesi.

◊ ◊ 1 Şevvâl 1219 = 3 Ocak 1805 Perşembe.
pây-i şevket ü iclâl ve kanûn üzere Nakıbüleşrâf resm-i du‘â vü senâyı ikmâl ‘akabinde ibtidâ Sadr-ı bâhirü't-temkîn, hâk-i kadem-i Şâhâne'ye vaz‘-ı cebîn ve sâyir vüzerây-ı ‘izâm ve erkân-ı Devlet-i ebed-kıyâm ‘alâ-merâtibihim dâmen ü âstîn bûs ile hurrem ü kâm-bîn olup, tehniye-i ‘îd icrâsından sonra, debdebe-i Mülûkâne ile Sultân Ahmed Câmi‘-i şerîfi'ne tehzîz-i ‘inân-ı şevket ve ba‘de-edâ‘i's-salât Serây-ı dil-güşây-ı Cihân-dârî'lerine bi'l-yümni ve's-sa‘âde ‘avdet ve zebh-ı karâbîn ile icrây-ı resm-i pîşîn buyurdular.
