Keyfiyyet-i ‘Atıf Efendi ve es-Seyyid Mehmed Efendi ve nefy ü ıtlâk-ı Hasan Efendi Nâzır-ı Hubûbât-ı sâbıkâ
Mûmâ ileyhimânın Hubûbât Hazînesi'ne zararı mûcib ba‘zı tasarrufâtları kar‘-ı sem‘-i hümâyûn ve bu vaz‘-ı nâ-hemvâr giderek igbirâr-ı Şâhâne'yi efzûn edüp, Hasan Efendi dahi selefleri isrine ıktifâ ve mürg-i gürisne gibi iltikat-ı habb-i hutâm-ı dünyâ edüp, zarar-ı mezkûr yüz bin guruşa bâliğ olduğundan, altmış bin guruş ‘Âtıf Efendi'den ve yirmi beş bin guruş es-Seyyid Mehmed Efendi'den ve on beş bin guruş Hasan Efendi'den istirdâd ve yalnız Hasan Efendi Burusa'ya nefy ü ib‘âd olunmuşidi. ‘Âtıf Efendi ol mikdâr meblağı edâda ‘âciz u muztarr olduğu ma‘lûm-ı hazret-i Sadr-ı muvakkar olup, Rikâb günü otuz bin guruşu ‘afv ü ihsân olunmak bâbında niyâz u istirhâm ve recâsı karîn-i hayyiz-i kabûl olarak, mûmâ ileyh mazhar-ı lutf-ı Şehriyâr-ı [Ü4 ] enâm olup, çok geçmeden Hasan Efendi hakkında dahi isti‘tâf ve kayd-ı nefyden istihlâs ve Âsitâne'ye ‘avd ü insırâf üzere olup, ‘ummâl ve hükkâma bu hükm-i belîğ, sebeb-i gûşmâl ü takrî‘ ve her şahıs me‘mûr olduğu hıdmet-i hatîrede kemâli istikamet üzere hareket etmek tenbîhini zımnen îmâ ile o makuleleri tahvîf ü tevrî‘ eyledi. Umûr-ı ‘izâm-ı düvele hâyiz olan zevâta zelk-ı kademi mûcib olur mevâzı‘-ı töhmetden dâmen-çîn-i te‘affüf olmak selâmet-i dâreynini müstelzim olup, emr-i şenî‘-i teseyyübden nefsini vikaye ve dâyimâ nakd-i sadâkati re‘sü'l-mâl ü sermâye edüp, umûrunu âhara sipâriş ile kesb-i âsâyiş ü râhat ve dahl ü harcına ‘adem-i mübâlât ile ihtiyâr-ı rakdet-i gaflet edenler ‘âkıbet-i kâr dest-i saht-ı rûzgârdan darb-ı tabançe-i te‘dîb ile müte‘essir ve meşrebü'l-‘azb-i zindegânîleri envâ‘-ı âlâm ile mütekeddir olacağı zâhirdir. Devlet-i ‘aliyye'nin emvâli eyâdî-yi emânet-kârân ve ‘ummâlde zâyi‘ olmayup, yâ mu‘accelen yâ mü’eccelen1 dâhil-i Dârü'l-hazâne-i Pâdişâhî olacağı zâhirdir. Râgıb Paşa merhûmun Mühürdârı Nüzhet Efendi'yi evrâka dâyir ba‘zı su’âl ü cevâb içün Sadr-ı vakt bulunan Hamza Hâmid Paşa ihzâr edüp, Sadr-ı mezkûra şurû‘dan mukaddem bi'l-bedâhe: —Kulunuzda merhûmun mukaffel bir sandûkadan gayri bir şey’ yokdur” deyü hılf ü sevgende başladıkda: —Var getür!” deyü yanına âdemler ta‘yîn ve derûnunda vâfir emvâl çıkdığı kendü lisânından istimâ‘ olunmuşdur.
Kapucu-başılardan biri Anadolu'dan [Ü4 ] tahsîl-i mâl edüp, mavna ile
Üsküdâr'dan Âsitâne'ye murûr eder iken, vasat-ı bahra geldikde, bir âdemîsine hıtâb ve: “Mîrînin mâlı batmaz” deyü beyne'n-nâs şuyû‘ bulup: —Şu akçaların bir dengini deryâya ilka eyle bakalım, batar mı?” dedikde, şahs-ı mezbûr fi'l-hâl emrine imtisâl etdikde, o cism-i sakil der-‘akab ka‘r-ı deryâda karâr ve kemâl-i humk u belâdeti olan Kapucu-başı netf-i rîş-i nedâmet ile bî-ihtiyâr olup, Âsitâne'ye vürûdunda nâkıs olan meblağ Baş-bâki Kulu mahbesinde merkumdan tahsîl ve: “Mâl-ı mîrî batmaz” dedikleri bu ma‘nâya mahmûl olduğunu bîçâre tefehhüm ile nefsini telvîm ü tezlîl eder imiş.
‘Ummâl ve hükkâmdan Beytü'l-mâl'ı ızrâr ve mâ-bihi'z-zarar olan emvâli nefsine tahsîs eden yâdigârların müsâderesi câyiz olduğu Fetevây-ı Tatârhâniyye'de2901 mastûrdur. Kibâr-ı ashâb-ı güzînden Hâlid bin Velîd hazretleri hılâfet-i hazret-i Sıddîk'da ‘Irâk ve Şâm taraflarında Ser‘asker bulunup, dîn-i mübîne sebkat eden hıdmeti ve ba‘zı me‘ârikde zâhir olan fart-ı şecâ‘ati ma‘lûm iken, Fârûk-ı a‘zâm gününde Ser‘askerlik'den ‘azl ve ‘Aşere-i mübeşşere'den Ebû ‘Ubeyde bin el-Cerrâh hazretleri, yerine vasl olunup, Hâlid hazretlerinin iktisâb-ı mâl-i firâvân eylediği ictihâdıyla, nısf-ı mâlı müsâdere olunmak fermân olunup, fi'l-hâl emr-i Halîfe'ye ittibâ‘ ve nısf-ı mâlı intizâ‘ olunup, hattâ na‘linin biri ahz ve dîgeri terk olunduğu kütüb-i Siyer ü Megazî'de mastûrdur. Kibâr-ı ashâbdan Mu‘âz bin Cebel, Bahreyn'de ‘Âmil [Ü4 ] olup, ba‘de'l-‘azl Dîvân-ı Fârûk-ı a‘zam'a duhûl edüp, başında girân kıymet bir destâr olmağla: —Şu destâr sana ne mahalden vâsıl oldu?” deyü su‘âl buyurduklarında: —Bahreyn ehâlîsi bana ihdâ etdiler” dedikde: —Sen ‘Âmil olmayup, ma‘zûlen Bahreyn'e ‘azîmet eylesen, ehâlî sana şu destârı ihdâ ederler miydi?” deyü su‘âl

1 mü’eccelen : ^-j* Ü4
buyurduklarında: —Hayır. Etmezler idi” dedikde, zikr olunan destârı başından nez‘ ve Beytü'l-mâl'a vaz‘ eylediği meşhûrdur. Bu mehâlike vugul ü iktihâm ve “Hel min mezîd?”* mesleğini iltizâm, bâ‘is-i tereffüh ü tezeyyün olan hubb-i mâl ü câhdan münba‘is bir emr-i mevhûmü'd-devâm olup, mûris-i züll ü hevân ve belki ba‘zan sebeb-i ziyâ‘-ı cân olan nekayıs-ı tama‘ u hırsdan âzâde ve hân-ı mütenevvi‘u'l-elvân-ı —Nahnu kasemnâ”**dan hissesine ‘âyid olan rızk-ı mefrûza rızâ-dâde olup, —mâ-lâ büdde minh”***in gayrisinden tavr-ı ‘iffet ihtiyâr ve mahzûr-ı şer‘î olan itlâf ü isrâfdan ictinâb ile meslek-i iktisâda zâhib olanlar, ‘izz ü ikbâl-i pâydâr ile kâm-kâr olageldikleri tecribet-güzâr-ı târîh-şinâsân-ı rûzgârdır. Nazm:
Sil‘u'l-metâ‘imi le-ünfikat fe-inne men
Tereke'l-metâmi‘a erbehu metcerâ
Nâlellezî tereke'l-metâmi‘a halfehû ‘Ayne'l-hayâti ve fâteti'l-İskenderâ2902*2903
[V ] Bekayây-ı2904 vekayi‘-i în-sâl, Zikr-i maktûlî-yi ‘Ali Paşa ve tevcîh-i Eyâlet-i Mısır be-Cezzâr Ahmed Paşa ve fevt-i û ve tevcîh-i eyâlet-i mezkûre be-Hûrşîd Paşa
Mısır Vâlîsi olan Vezîr ‘Ali Paşa İskenderiyye'ye vardıkda, Mısır'da kâyin fi‘e-i mütegallibenin ahad-i tarafeynini bi'l-i‘timâd iltizâm ile tarafına müncezib etmek lâzım-ı haslet-i kâr-âgâhî vü reviyyet iken, gâh ümerâ dedikleri haveneye ve gâh Arnabud sergerdelerine izhâr-ı meyl ü rükûn ve bu mu‘âmele-i nâ-ber-câ tarafeyne bâ‘is-i vesvese-i derûn olmuşidi. Cânib-i Hicâz'ın ihtilâli hasebiyle o taraf-ı bâhirü'ş-şerefin tesviye-i umûru cânib-i Mısır'a tevakkuf edüp, ümerânın bi-hasebi'z-zarûre cünhaları dâmen-i ‘afv ile mestûr
*
aş y j, = Daha var mı? anlamına gelen bu cümlede Kur ân, Kâf, L/30. âyetin son kısmına telmîh vardır.
— ıiJ yi = [Onların geçimliklerini] biz paylaştırdık” anlamına gelen bu cümlede Kur’ân, Zuhruf, XLIII/32.
âyetinin orta kısmına bir telmîh vardır.
***

iii ai^ii = Gerekli [lazım, yeterli] olan şey anlamına gelen Arapça bir ibâredir. ve ba‘zı şurût inikadıyla kutr-ı mezkûrdan def-i fesâd-ı şürûr kılınmak kasd u ‘azîmeti kulûb-ı erkân-ı devlete hutûr etmekden nâşî, bâlâda beyân olunduğu vech üzere mâdde-i ‘afv müşârun ileyhe i‘lân ve hıfz-ı nüfûzu zımnında bu maslahat ma‘rifetiyle nizâm-pezîr olmak istihsân olunup, ol bâbda lâzım gelan emr-i ‘âlî-şân tarafına irsâl olunduysa dahi, ümerânın sû‘-i niyyetlerine vukuf ile irâde-i devlete gerden-bend-i inkıyâd olmayacağlarını ictihâd ve kuvve-i kahire-i Saltanat ile Mısır'a duhûl ‘azîmetini pîş-nihâd-ı isti‘dâd etmek maglatasıyla imrâr-ı zemân2905 ve bu dakika ümerâ ve Arnabud tâyifesinin cümle-i mahsûsâtlarından olmağla, miyânelerinde rüsül ü resâyil cereyân eyleyerek, tarafeyn zâhir-i hâlde yek-dîgerden kesb-i emniyyet ü itmi‘nân ve iki taraf hıkd u garazların [Ü4 ] endâhte-i zîr-i kelîm-i kitmân eyleyüp, bu hâl ile müşârun ileyh [V ] İskenderiyye'den rıhlet ve Mısır'a doğru tahrîk-i râyet-i ‘azîmet etmişidi. Dâyiresinde olan kesret, hasım tarafına bâ‘is-i dehşet ve rekîz-i zamîrleri olan fesâdın icrâsına perde-keş-i mümâna‘at olmak i‘tikadıyla, Mısır'a tekarrübünde ümerâ dedikleri süfehâ ve sâyir erâzil-i asker ba‘zı behâne îrâd ve tefrîk-ı asker kazıyyesini igrâ ve sebükbâr Mısır'a duhûlünü ‘arz u inhâ etmeleriyle, muzâyaka-i mekân ve ‘adem-i müsâ‘ade-i vakt ü zemân iktizâsıyla re‘y ü irâdelerine mümâşâtdan gayri çâre kalmamağla, askerini terk ü mugadere ‘akabinde tarafeyne irsâl eylediği mekâtîb-i mütehâlifü'l-esâlîbin mefhûmâtını îmâ ile cihet-i emniyyetleri mesdûd ve Devlet-i ‘aliyye'den Mısr-ı Kâhire'ye âhar bir Vezîr'in kudûmu iltimâsında olacağlarını ifâde ile havâss-ı etbâ‘, ya‘nî cem‘-i ma‘dûd ile Gazze semtine teveccühünü âverde-i zebân-ı mekr-endûd eylediler.
Müşârun ileyh za‘f-ı re‘y ve fiyâlet-i tedbîr sebebi ile iki fırkanın birini ele alamayup, temhîd etdiği kazâyây-ı ‘akimü'l-intâc, fırkateyni ittihâd u muvâfakata muhtâc eylediğini tahkik2906 u îkan ve üzerine havâle olunan cellâdân-ı bî-emân ile Gazze tarafına eşk-rîz-i nedâmet ü hasret olarak ‘atf-ı ‘inân eyledi. Belbîs'e vürûdunda, müşârun ileyhi ta‘lîm-i ümerâ ile zikr olunan havene, küşte-i şemşîr-i gadr u hayf ve ma‘iyyetinde bulunan bî-günâh u mazlûmlara dahi sell-i seyf eyleyerek, cümlesini ihlâk ve sâkin-i hâk eylediler.
Bu haber-i [Ü4 ] pür-vahşet, resîde-i sâmi‘a-i [V ] devlet oldukda, Cezzâr Ahmed Paşa'ya Mısır'ın tevcîhi, müstasveb-i müşîr ü müsteşîr ve hatt-ı hümâyûn ile ma‘nûn emr-i ‘âlî-şân tarafına tesyîr olunup, nizâm-ı memleket, süpürde-i ‘uhde-i hamiyyeti kılınmışidi. Müşârun ileyh tıynet-i asliyye ve ‘âdet-i dîrînesi üzere me‘mûr olduğu maslahat-ı mühimmenin temşiyetini şurû‘ etmeyüp, o hılâlde marîz u bîmâr ve fikdân-ı şu‘ûr ile âmâde-i terk-i kâr ü bâr olduğu dâhil-i dehlîz-i mesâmi‘-i sıgar u kibâr olup, erkân-ı devlet bu hâletden müte’essir2907 ve zuhûrât-ı gaybiyyeye muntazır olmuşlar idi. Nazm:
‘Asâ ferahun ye’tî bihillâhü innehû Lehû külle yevmin fî-halîkatihî emrün*
mefhûmunca cenâb-ı Perverdigâr bu ‘ukde-i düşvâr&lt;âr&gt;-güzârı ‘inâyet-i ezeliyyesi ile tahlîl ve re‘y ü tedbîrde ‘acz-âver-i hayret olan erkân-ı Saltanat'ı hücûm-ı efkâr-ı dil-hırâşdan tahlîs ile bu hatb-ı cesîmi teshîl edüp, tafsîli bu ki, ‘Ali Paşa'nın vak‘a-i hâyilesinde tâ‘ife-i Arnabud'un medhali olmadığından gayri, bir Vezîr-i ‘âlî-şân'ın def‘iyle kanâ‘at etmeyüp, etbâ‘-ı mahsûsasıyla istîsâli kendülere gayet girân geldiği ve kavm-i mezkûrun Rumeli câniblerinde ‘alâka-i külliyyeleri olmakdan nâşî, vukü‘ bulan keyfiyyet-i muvahhişede iştirâk ma‘nâları zihne mütebâdir ve kendü nefislerine ve hîş ü tebârlarına mu‘âhaze2908 ve kahr-ı Saltanat-ı seniyye derkâr olacağından müsteş‘ir olmalarıyla, havf u vesveseleri resîde-i hayyiz-i gayet ve bu mâddeden tebriye-i zimmet ve tebe‘ât-ı sâbıkalarını ilgaya niyyet ile Devlet-i ‘aliyye'ye bir hıdmet etmek [V ] tasavvuru miyânelerinde [Ü4 ] hufyeten karâr-gîr-i temşiyet olup, ‘ale'l-gafle ümerây-ı Mısır'ı mahall-be-mahall hasr u muzâyaka ile ‘âgaz-ı hengâme-i ceng ü cedel eylediler. Ümerâ ve hevâdârlarında kesret olmadığı zâhir ise dahi, birkaç sâ‘at hareket-i mezbûha sûretinde tehaffuz-ı nefs dâ‘iyyelerine düşüp, ‘âkıbetü'l-emr sebâtları vehn ü tezelzüle münkalib ve esve‘-i hâl ile deşt ü sahrâya hârib ve hîn-i ma‘rekede vâfir âdemleri küşte-i seyf-i bâtir ve haklarında intikam-ı İlâhî hâletleri zâhir oldu. Vukû‘ bulan keyfiyyeti fi'l-hâl İskenderiyye Muhâfızı Hurşîd Paşa'ya ifhâm ve vüsûk u i‘timâd verdikden sonra, ‘acâleten Mısır'a kudûmunu i‘lâm eylediler. Paşa-yı mûmâ ileyhin Arnabud sergerdeleriyle ‘an-asl muhâberesi olup, ahadühümâ âhardan emîn ve miyânelerinde kirâren ve mirâren sebk-ı yemîn etdiğinden, der-ân-sâ‘at Mısır'a teveccüh ü ‘azîmet ve lede'l-vusûl serân-ı leşker ve belki cümle asker istikbâline sür‘at ile Mısır'a idhâl ve zimâm-ı hall ü ‘akd-i umûr-ı memleketi yedine teslîm ile Devlet-i ‘aliyye'ye tebyîn-i serîre-i hâl eylediklerinden gayri, Paşa-yı mûmâ ileyhi tevliyet-i Mısır'a her vechile lâyık görüp, ol bâbda ‘arz u mahzar irsâl eylediler. Ümerânın bakıyyetü's-süyûfları kahren Mısır'ı terk ve Sa‘îd tarafına intişârları ve Arnabudlar'ın tebri‘e-i zimmet ile civân-merdâne izhâr etdikleri hıdmet, teshîlât-ı îlâhiyye kabilinden olup, bast etdikleri a‘zâr, hüsn-i kabûle makrûn ve niyâzları şâyân-ı müsâ‘ade-i hümâyûn [V ] olup, Mısr-ı Kahire Rütbe-i vâlâ-yı [Ü4 ] Vezâret'le Paşa-yı mûmâ ileyhe tevcîh ve Vâlî-yi sâbık Vezîr Husrev Paşa hakkında dahi, o tarafdan istirhâm ve dâyiresine nizâm vermek içün Mısır2909 Hazînesi'nden elli kîse i‘tâ olunup, Rodos'a doğru tesyîr ve ibkay-ı Vezâret'iyle bir mansıb ihsân olunması niyâz u tahrîr olunmuş idi. Fi'l-hakîka Vezîr-i müşârun ileyh felâket-zede vü mağdûr ve şâyeste-i merhamet-i Şehriyâr-ı mekârim-nüşûr olmağla, ‘avâtıf-ı ‘aliyye-i Mülûkâne'den Vezâret'i ibka ve Diyârbekir Eyâleti ile necm-i tîre-i bahtı pür2910-ziyâ kılındı.
Müteveffâ ‘Ali Paşa, Tunus memleketinde kâr-fermâ iken, iddi‘ây-ı ‘akl u şu‘ûr ile Tunus halkını bî-huzûr edüp, ‘âkıbet kelânterân-ı memleket istîsâlini kasd u niyyet ve bu dakikaya vukuf ile cânib-i Mısır'a firâr u ‘azimet edüp, tab‘ında kâyin olan2911 fesâd sebebi ile Ümm-i dünyâ'yı bu def‘a âverde-i dest-i tasarruf etmek lâzım gelse idi, irâde-i Devlet-i ‘aliyye'ye siper-keş-i mümâna‘at ve istiklâl-i re‘y ile hod-be-hod icrây-ı hükûmet ve giderek bi't-tedrîc hal‘-i ribka-i itâ‘at etmek ihtimâlât-ı ‘akliyyeden olduğuna nazaran, sahîfe-i cihândan tîşe-i kazâ ile bi't-tab‘2912 ismi mahkûk olmak, fevâyid-i devletden ma‘dûd olduğu vâreste-i kayd-ı zunûn u şükûkdur.
