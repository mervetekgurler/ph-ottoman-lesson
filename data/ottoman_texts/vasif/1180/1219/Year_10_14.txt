Tekmîl-i binây-ı Cebe-hâne
Bundan akdem binâsına şurû‘ olunan Cebe-hâne-i ‘âmire, himmet-i vâlâ-nehmet-i hazret-i Tâc-dârî ile ahsen-i nesak u metânet ve etemm-i istihkâm u resânet ile resîde-i hayyiz-i gâyet ve işbu şehr-i Rebî‘ulâhır evâhırında Cebeci Ocağı, alay ile mahall-i mezkûra nakl ve da‘avât-ı hayriyye-i Şâhâne'yi küngüre-i çarh-ı esîre vasl eylediler. Emr-i binâya me’mûr Haremeyn Muhâsebecisi Mehmed Emîn Efendi'nin sa‘yi meşkûr olduğuna binâ’en, huzûr-ı Sadru's-sudûr'da hil‘at-i semmûr ile mesrûr ve çekdiği zahmet ü emek zâyi‘ olmayup, harâbe-zâr-ı emeli dest-yârî-yi mi‘mâr-ı iltifât-ı devlet ile ma‘mûr oldu2933.
