Tevcîh-i Eyâlet-i Belgrad bâ-Rütbe-i Vezâret be-Süleymân Ağa
Belgrad Muhâfızı Vezîr Hasan Paşa pîr ü müsinn ve derûn-ı kal‘ada bulunan eşkıyâ müşârun ileyhin ‘aczi sebebi ile terettüb-i siyâsetden mutma’inn olduklarına binâ’en, cerî vü cesûr ve irâde-i devleti icrâda sâhib-i re’y ü gayûr bir kimsenin ta‘yînini zarûriyyât-ı vakt ü hâl îcâb edüp, mukaddemâ Belgrad'da Muhassıllık ile mukim ve keyfiyyet-i serhadde vukuf ile meleke vü kâbiliyyeti mücerreb-i hâdis ü kadîm olan Süleymân Ağa ile şifâhen bu husûs müzâkere olundukdan sonra, Âsitâne'den hareket ve Niş'e vusûlü tahmîn olunarak, verâsından menşûr-ı Vezâret ve Belgrad [Ü4 ] Muhâfızlığı'nın tevcîhi emri irsâl olunmak tasmîm olunmuşidi.
îşbu Rebî‘ulâhır evâhırında^ ber-vech-i muharrer silk-i vüzerâya idhâl ve muhâfaza-i mezkûre tevcîhi ile makzıyyü'l-âmâl kılınup, müşârun ileyh mukaddemâ o havâlî nizâmına me’mûr Bosna Vâlîsi Vezîr Bekir Paşa'nın ma‘iyyetine tahsîs olunup, fazl-ı Hakk ile Belgrad'a duhûlünde Sırb re‘âyâsını şiddet-i mutâlebât ile ‘isyâna ilcâ ve tegallüben serhadd-i Pâdişâhî'de envâ‘-ı mefâsid icrâsına ‘illet-i akvâ olan üç-beş nefer dâyîleri ahz ve müşârun ileyhe teslîm ve re’y ü irâdesine teba‘iyyet ile sâyir mesâlih-i serhaddi tanzîm etmek ve ma‘âzallah [V ] Belgrad'a duhûl müte‘assir ü düşvâr olmak lâzım geldiği hâlde, Niş Mütesellimi Hâfız Ağa ile muhâbere ve celb-i asker ile zahîreleri kat‘ u tazyîk olunmak ve Devlet-i ‘aliyye'nin garazı fesâda bâdî olan üç-beş nefer eşkıyânın istîsâli olup, ehl-i ‘ırz ve kazıyyede medhali olmayanların ‘adem-i mu’âhazeleri2934 işâ‘a kılınmak vesâyâsı, mukaddemâ şifâhen ve bu def‘a tahrîren müşârun ileyhe ifâde ve Bosna Vâlîsi müşârun ileyhe dahi bu tafsîlâtı şâmil tahrîrât-ı seniyye firistâde olundu.
