Mükâleme-i Re‘îsülküttâb be-Sefîr-i Françe
Her karn ü ‘asrda ehl-i tegallüb ü şürûr, hakkâniyyet-i mechûle ile ser-zede-i ‘âlem-i zuhûr olup, derece-i kuvvetlerine nazaran, müstevlî oldukları kutrda istibdâd-ı re‘y ü ta‘yîn peydâ ve bi'l-külliyye o kutrun umûrunu istîlâ edüp, giderek hevâcis-i nefsâniyye ile umûr-ı ‘izâma iktihâm ve refte refte zamîrlerinde mestûr olan merâmlarını izhâr ile kesb-i dârât u ihtişâm [V ] etmek dâ‘iyyesine düşdükleri, mücerreb-i erbâb-ı nakz u ibrâm olup, ancak nev‘-i insân, şerefiyyet-i neseb ü hasebe nigerân olup, o makule eclâf-ı [Ü4 ] nâsın tevellâ-yı umûr ile tegallübünü nakş-ber-âb bilüp, az vakit içinde zuhûr-i şikâk u ihtilâl ile devletleri bergeşte ve kendüleri seyf-i mu‘âhazât-ı2948 Îlâhiyye ile müsta‘sıl u küşte olacağlarını ‘ıyânen müşâhede eylediklerinden, hulûl-i vakt-i mukaddere dek mühr-zen-i leb-i sükût olageldikleri, vâsıl-ı derece-i tehakkuk u sübûtdur. Binâ-berîn Françe'de hudûs eden fiten ü şûrişin bidâyet ü nihâyeti Bonaparta'nın zuhûruna sebeb olup, bir seneye gelinceye dek idâre-i umûr-ı devletleri bir tavırda karâr-gîr olmayup, etvâr-ı ‘adîdeye intikâl ve bu etvâr ile gûyâ zabt-ı memleket ve himâye-i ra‘iyyet mümkin olmayup, Împeratorluk ‘unvânına tevakkuf etdiğini Françe halkı kuvve-i fikriyye ile istidlâl edüp, Bonaparta'yı Împeratorluk mesnedine ik‘âd ile emr ü2949 nehyine imtisâl eylediklerini ve mesfûrun bu rütbe hâdisesini Devlet-i ‘aliyye tasdîk ile kesb etdiği derece-i mevhûmeyi tahkik etmek vâdîsinde Âsitâne'de mukîm Françe Elçisi min-gayr-i resm Re’îs Efendi ile mülâkatında bu tafsîlâtı beyân ü ifâde ve tasdîkı şâmil müşârun ileyhden takrîr istid‘âsını tekrîr ü i‘âde eyledi.
İmperatorluk ‘unvânı Nemçe hükümdârlarına mevzû‘ elkab-ı mütemekkineden olup, karîbü'l-‘ahdde bu imtiyâzı tegallüben Rûsiyyelü dahi ihtilâs etmişidi. Bu vaz‘-ı hâdis muvâfakat-ı tâyifeteyn ile hâsıl olacak iken, Devlet-i [V ] ‘aliyye'nin bâdî-yi emrde tasdîkı münâsib olmadığından gayri, umûr-ı milliyyeye dâyir bir keyfiyyet olup, Avrupa ehâlîsinde muvâfakat te‘ayyün [Ü4 ] eylediği hâlde, Devlet-i ‘aliyye mümâşâtdan i‘râz etmeyeceği beyân ve be-în-cümle: —Devlet-i ‘aliyye'nin Françelü ile safvet-i kadîmesi olup, bu sebeble râhat u huzûrları husûlünden gayet münbasıt u mahzûzdur” denildikde, Devlet-i ‘aliyye ‘an-asl Françe Hükümdârı'na —Pâdişâh” lafzını ıtlâk etmişiken, “İmperator” lafzı dahi,
—Padişâh” ma‘nâsına masrûf olup, bu bâbda agyârın tasdîkına hâcet mess etmediğini âverde-i ma‘nasını tagyîr kabîlinden olup, lafzeyn ma‘nâları miyânında olan bu‘d u mübâyenet zâhir ve Devlet-i ‘aliyye ‘Pâdişâh’ lafzını tesvîgde hâzırdır” deyü cevâb-ı mülzim ile iskât ‘akabinde: —Bu husûsa devletim tarafından me’mûriyyetim olup, beher hâl bir cevâb ahzına mecbûrum” deyü sûret-i ısrârda tecellüd izhâr eyledikde, Re’îs Efendi tarafından tekrâr bu keyfiyyeti mutazammın i‘timâd-nâme alınmak husûsunda mülzimâne terdîdât ve delâyil ü berâhîn ile sâbit-i tahkîkat îrâd olunup, bilâhare Bonaparta'nın bu imtiyâzı kesbinden Françelü'nün râhat u âsâyişi mefhûm u melhûz olduğundan, Devlet-i ‘aliyye mahzûz olup, lafz-ı mezkûr ıtlâkında beyne'd-düvel muvâfakat bulunduğu hâlde, Devlet-i ‘aliyye mümâşât eder ma‘nây-ı [V ] mevhûmeleri idrâciyle bir kıt‘a takrîr i‘tâ ve ferdâsı nısfu'l-leylde tercemânları Re’îsülküttâb Efendi'ye gelüp, ba‘zı egalît ile lafz-ı mezkûrun tasrîhine bezl-i cehd etdiyse dahi, kelâm-ı evvel mükerreren ifâde [Ü4 ] ve mülzimen i‘âde olunup2950, takrîr-i mezkûr elçi tarafından Paris'e tesyâr ve bundan sonra düvel-i Nasârâ tarafından zuhûr eden mu‘âmelâta medd-i târ-ı intizâr olundu.

zebân etdiğinde:


“‘Pâdişâh’ lafzına ‘İmperatorluk’


nâsı


verilmek,


lafz-ı şâyi‘inin

