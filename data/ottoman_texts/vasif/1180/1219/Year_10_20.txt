Vukü‘-ı muhârebe be-eşkıyây-ı Rumeli
Memleket-i mezkûrenin ihtilâline bâdî ve gürûh-ı eşkıyâya i‘ânet ile tuğyân u hasâretlerine sebeb-i ‘âdî olan Tokadcıklı Süleymân'ın nokta-i vücûdu sahîfe-i ‘âlemden hakk ve rişte-i hayâtı nâhun-ı kahr ile fekk olunmak irâde ve Rumeli Vâlîsi Vezîr İbrâhîm Paşa'ya bu keyfiyyet ber-vech-i tafsîl ifâde olunmuşidi. Merkum, hakkında cereyân eden kuvve-i kâhire-i Saltanat'ı hiss ile devleti işgal ve me’lûf olduğu şu‘bede vü mel‘anetini1 i‘mâl eyleyerek, Tekfûrdağı ve Çorlu havâlîsine2951 nihânî ittifâkı olan dağluları teslît etmek agleb-i ihtimâl olduğuna binâ’en, berü tarafa tehattî vü tecâvüzden ihtirâz ile asâkir-i Şâhâne'nin piyâde ve süvârîsinden vâfir mu‘allem asker ifrâz ve livây-ı ‘azîmetleri dest-zen-i ihtizâz kılınmışidi.
Asker-i merkum Çorlu Sahrâsı'nda darb-ı hıyâm-ı ârâm ve Mîr-i mîrân-ı kirâm'dan hâlâ Karaman Beylerbeyisi ‘Abdurrahmân Paşa dahi dâyiresi halkıyla bu cem‘iyyete inzımâm ile verâlarından tahrîk-i a‘lâm edüp, iki asker birbirine mülâki oldukdan sonra, eşkıyâ gürûhunu ‘avn-i zi'l-Celâl ile kahr [V ] u istîsâl etmeleri bâbında irâde-i kâtı‘a cereyân ve asâkir-i mezbûre imtisâl-i emr ü fermân eyleyerek, işbu Rebî‘ulâhır'ın on dokuzuncu günü^ Çorlu'dan fekk-i tınâb-ı ikâmet ve Migalgara'ya vürûdlarında ahmâl ü eskâli terk ve sebükbâr eşkıyânın ikâmet [Ü4 ] etdikleri Bulgâr Karyesi'ne ilkây-ı ru‘b u satvet edüp, fi'l-hâl meteris2952 hafrına iştigâl ve meteris maslahatı ikmâlinden sonra, top ve humpara ve dâne-i tüfeng ile o kavm-i şûm mercûm kılınup, bu hâl ile birkaç sâ‘at murûr ve eşkıyânın her ne kadar oldukları karyede esbâb-ı menâ‘ati2953 tehyi‘e etdikleri meşhûd u manzûr olduysa dahi, süvârîler bir-iki def‘a yürüyüş gösterüp, cümû‘-ı eşkıyâyı kemâl-i mertebe tazyîk ve harmen-i cem‘iyyetlerini âteş-i kahr u nekâl ile tahrîk eyledikleri hengâm, şâm-ı zalâm haylûlet ve ceng ü sitîz ferdâya havâle ile asker-i Şâhâne kemâ-kân emr-i muhâsaraya mübâderet eylediler.
Eşkıyânın mukim oldukları Bulgâr Karyesi'nin bir tarafı dâmen-i kûha mülâsık olmak mülâbesesiyle, eşkıyây-ı mezkûre kemâl-i ‘acz ü ıztırâblarından nâşî mürde vü mecrûhlarını ihrâk ve ba‘zı eşyâlarını terk ile zikr olunan cebelin pîşe-zârına firâr eyledikleri haberini ru‘esây-ı2954 asâkir istirâk etmeleriyle, bu def‘a dahi verâlarından top u tüfeng atılup, vâfiri mecrûh ve ba‘zısı hâk-ı helâke matrûh olduğundan gayri, emr-i ta‘kıbe mübâşeret ve mevcûd olan süvârî ta‘yîn olunarak, habere intizâren asker-i Şâhâne Migalgara'ya ‘avdet eylediler. [V ]
Karye-i mezkûrede eşkıyânın iki-üç yüz mikdârı reh-rev-i vâdî-yi “Bi’se'l-masîr”* ve vâfiri elem-i zahm ile nâle-gîr olduğu sübût-yâfte-i sıhhat ve berü tarafdan dahi ekall-i kalîl kimseler nûş-i şerbet-i şehâdet ve birkaç kimse şiken-i [Ü4 ] zahm ile evc-gîr-i2955 şöhret olduğundan fazla, ‘Abdurrahmân Paşa'nın Kethudâsı zahm-dâr ve te‘sîr-i nîş-i cerh ile ‘âzim-i dâru'l-karâr oldu.
Eşkıyânın ba‘zısı mürde ve ekseri zahm-hûrde olarak, Cisr-i Ergene havâlîsinde vâki‘ bir karyede iki sâ‘at kadar meks ü ârâm ve Merîc Nehri'ni ‘ubûr ile Dokadçıklı ve sâyirden istimdâd fikrinde oldukları, cem‘iyyetlerinden müteferrik ba‘zı kimseler takrîr u i‘lâm ve o havâlîde mütemekkin Mîr-i mîrân'dan Süleymân Paşa eşkıyânın Çirmen Kazâsı'na duhûllerini mübeyyin ‘Abdurrahmân Paşa'ya kayime gönderüp, üzerlerine hareket eyleyeceğini iş‘âr ve zikr olunan eşkıyâ Paşa-yı mûmâ ileyhin ordusuna bir sâ‘at mesâfeden nîm-cân ile gayet perîşân gürîzân olmuş iken, bu fursatı fevt, galibâ vaktiyle kazıyyeye ‘adem-i vuküfdan neş’et etmiş bir ma‘nâ olduğunu erbâb-ı tedkık tahkık eylediler.
Migalgara her tarafa semt olup, asker-i Şâhâne'ye karâr-gâh olması her ne kadar münâsib mülâhaza olunduysa dahi, o taraflarda zehâyirin fikdânı, sebeb-i ıztırâb-ı asker-i Cihân-bânî olacağını ‘Abdurrahmân Paşa ve sâyir ru‘esâ te‘emmül ve Tekfûrdağı'na iki sâ‘at karîb bir mahalde ikamet ve her tarafa itâre-i cevâsîs-i basîret kılınmak husûsunu ta‘akkul ile Migalgara'dan hareket eylediklerini tahrîr u işâret eylediler.
Paşa-yı mûmâ ileyh ile [V ] sâyir zâbitânın levha-tırâz-ı zuhûr olan merdâne vü şecî‘âne hareketleri ve eşkıyâyı kahr u tedmîr ile nâyil-i fevz ü galebe olmaları, haklarında olan [Ü4 ] teveccühât-ı seniyyeyi ber-mezîd edüp, tahsîn ü âferîni şâmil taraflarına tahrîrât irsâl ve ‘atâyâ ve sâyir nevâziş ile ezyâl-i mekârim-i Şâhâne isbâl olunup, eşkıyâ fîmâ-ba‘d Merîc'i bu tarafa murûr eder ise, mukabele ile bi'l-külliyye târumâr olunmaları husûsu Rumeli Vâlîsi tarafına dahi iş‘âr ve bakıyyetü's-süyûf olan eşkıyânın bi'l-külliyye izmihlâliyçün asker ta‘yîn eylemesi tezkâr olundu.

— jjiı ^ = [Orası] varılacak ne kötü bir yer!” anlamına gelen bu ibâre, Kur’ân'da pek çok âyetin (Kur’ân, Bakara, II/126; Âl-i ‘îmrân, III/162; Enfâl, VIII/16; Tevbe, IX/73; Hâc, XXII/72 vs...) son kısmında geçen aynı ifadeye atıfta bulunmakta ve müellif burada bir telmih yapmaktadır.
Eşkıyây-ı mezbûre üç binden ziyâde ceng-âver ve hayâtlarından me’yûs ve dâyimâ züll ü hevâna me‘nûs bir kavm-i menhûs olup, bu seneye gelince üzerlerine me‘mûr olanlara gâlib ve bu sebeble Rumeli ehâlîsinden esbâb-ı râhat u sükûnu sâlib olmuşlar iken, mu‘allem askerin rûz-i mesâffda metânet ü sebâtların ru’yet ve zâbitlerine itâ‘at u inkıyâdların bi't-tecribe tahkik ile darabât-ı pey-der-peylerine tâkat getürmeyeceklerini miyânelerinde meşveret edüp, kulûb-ı kâsiyeleri havf u hirâs ile mel’ân ve fîmâ-ba‘d haklarında envâ‘-ı beliyye vü musîbet vukû‘ bulacağını idrâk2956 ile mütehayyir ü sergerdân olduklarını, giriftâr olan ba‘zı diller takrîr ü beyân eylediler.
Eşkıyây-ı mezbûre bundan sonra berü taraflarda istikrârdan ‘âciz ü der-mânde olup, ber-vech-i muharrer balkânın öte kiçesine2957 firâr etdikleri Rumeli Vâlîsi Vezîr İbrâhîm Paşa'ya ihbâr olunduğuna binâ’en, verâlarından asker ta‘yîni Ruscuk [V ] A‘yânı Tirsinikli-zâde'yi ters-nâk edeceğini idrâk ve eşkıyânın istîsâlini [Ü4 ] mûmâ ileyhe ihâle ve ‘ırk-ı hamiyyetini tahrîk edecek ta‘bîrâtı şâmil tarafına ba‘s-i kabâle etmişidi. Mûmâ ileyh dahi etrâfdan cem‘-i asker ve Hezargrad A‘yânı'nı üzerlerine ta‘yîn ile kat‘-ı meslek ü memerr edüp, şöyle ki, eşkıyâ her ne mahalle ‘azîmet etdiler ise ta‘kib ve der-i râhat u sükûnların tîşe-i kahr u nekâl ile tahrîb eyleyüp, her cengde vâfir şaki telef ve şemşîr-i siyâsete ‘alef olarak, Vidin hudûduna duhûl ve me’mûrlar nâ-çâr ‘avd u kufûl edüp, eşkıyânın bu def‘a dahi cem‘iyyetlerine kıllet ve ancak beş-altı yüz mikdârı tüfeng-endâzları kaldığı sübût-yâfte-i sıhhat-i rivâyet olduğunu Vezîr-i müşârun ileyhe Tirsinikli-zâde tahrîr ü işâret etmekle, müşârun ileyh tarafına vürûd eden evrâk, vâsıl-ı südde-i Şehriyâr-ı âfâk oldukda, keyfiyyet-i mezkûre Vidin Muhâfızı Vezîr ‘Osmân Paşa'ya ifâde vü tezkîr ve havze-i hükûmetine dâhil olan bakıyyetü's-süyûfun tedmîr ü izmihlâlleri matlûb-ı Şâhâne idüği makâm-ı Sadâret-i ‘uzmâ'dan müşârun ileyhe mü’ekkeden tahrîr olundu.
