İstitrâd
Kamer, istikbâl vaktinde -ki bedr olduğu vakitden ‘ibâretdir- mesîr-i şemsde, ya‘nî râst-mıntıka üzerinde seyr etse, gerek leyl ve gerek nehârda olsun ol vakitde kamer münhasif olur. Zîrâ kamer ile miyân-ı şemsde [Ü4 ] arz hâyil olduğundan, âfitâb-ı ‘âlem-tâbdan iktibâs-ı nûr edemeyüp, kamerin siyâha mâyil olan reng-i aslîsi mer‘î vü manzûr olur. Ancak ahz-ı2964 ziyâya kabil mir‘ât-ı musaykal olmağla, ber-fehvây-ı “Nûru'l-kameri müstefâdün2965 *
mine^ş-şems nûr u ziyâyı âfitâb-ı nûr-bahşdan ahz u iktibâs eder. Çunki miyânelerıne hâyil hulûl ede, hâlet-i ahz ve iktibâs-ı ziyâ mün‘adim olup, levn-i aslîsi üzere bâki kalmağla, husûf vâki‘ olur. Ammâ küsûf buna muhâlifdir. Zîrâ şems ve kamer müctema‘ olduğu hîn, bizim ile miyân-ı şemsde kamer, basarımıza hâyil olur. Ve vech-i münevveri taraf-ı şemse muhavvel olur ki, nûru şemsden alur. Ve vech-i gayr-i2966 muzîsi berü cânibe olur ki, beyne'n-nâs —Gün tutuldu” dedikleri bundan ‘ibâretdir.

◊ 14 Rebî‘ulâhır 1219 = 23 Temmuz 1804 Pazartesi. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır
Bu mahalde bir su’âl vârid olur ki, şems ile kamerin ictimâ‘ı beher şehrde vukü‘ bulan mevâddan olup, bu takdîre göre küsûf ve husûf her ayda olmak iktizâ eder idi. “Ve leyse'l-emrü kezâlik”2967. Cevâb vermişler ki, bunun sırrı şemsin arzdan büzürg-ter olduğudur. Eğer şems mikdârda cirm-i arza müsâvî olup, yâhûd [V ] arzdan cirmen sagır olsa, beher şehr hilâlinde küllî, olmazsa cüz’î olsun kamere inhisâf târî olur idi. Lisân-ı şer‘de şems ve kamer âyât-ı hazret-i Hâlıku'l-beşer'den iki âyet olup, husûf ve küsûfları tahvîf-i ‘ibâda mübtenî olmağla, mevt-i ahad içün münkesif1 olmazlar. Ve bu ma‘nây-ı latîf, eser-i Sahîh-i hazret-i Nebevî'de2968 vârid olduğunu tahrîr eylediler.
