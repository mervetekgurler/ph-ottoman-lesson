Ahvâl-i hüccâc
Müjdeci-başı Şâm'dan hareket ile Eskişehir taraflarına vürûdunda eşkıyâdan bir gürûh üzerine gulüvv ü hücûm [Ü4 ] edüp, merkumu nehb ü ‘uryân ve mecmû‘-ı hamûlelerini gasb u tâlân eyledikleri haberi mütevâtir ve bu keyfiyyet o tarafda kâr-fermâ olan hükkâm ve zâbitânın hıfz-ı etrâf u enhâ ve def‘-i mazarrat-ı eşkıyâ emrinde kemâl-i rehâvet ve ‘adem-i teyakkuzlarından neş’et eylediği zâhir olduğuna binâ’en, eşyây-ı mezkûreyi gasb eden eşkıyâyı teftîş ve zâhire ihrâc zımnında karîb ü ba‘îde neşr-i evâmir-i ekîde kılındı.
‘Uzeyr Sancağı Mutasarrıfı Küçük ‘Ali-oğlu öteden berü düzd-i şeb-rev ve mütemekkin olduğu mahall-i hasîne zafer müte‘assir olduğundan, dâyimâ vâdî-yi hılâf u şikâkda erbâb-ı fesâda pîş-rev olup, hüccâcı tecrîm ve ebnây-ı sebîli mübtelây-ı renc-i elîm eylediği cihetle, Devlet-i ‘aliyye'ye isâ’eti nümâyân ve in‘idâm-ı vücûduna sebeb olacak fursatın zuhûruna evliyây-ı devlet her ân nigerân olup, kahr u iz‘âcına mukaddime olarak bir-iki sene hüccâc, taraf-ı âhardan ihrâc ve bu sûret merkumu nasb-ı hayâle-i mekr ü firîbe muhtâc eyleyerek, birkaç def‘a [V ] Der-i ‘adâlet-medâr'a ‘arz-ı hâl irsâl ve âsâm-ı sâbıkasından leb-cünbân-ı istiğfâr olarak bilâ-ızrâr hüccâcı âminen ve sâlimen imrâr etmek te‘ahhüdüyle ‘arz-ı meskenet ü ibtizâl etmişidi. Binâ-berîn kâfile-i hüccâcın öteden berü me’lûf oldukları tarîk tagyîr olunmak bâ‘is-i güft-gû-yı hâss u ‘âmm ve merkumun dahi kemâl-i tazarru4 u niyâzı tezkiye-i nefsini îhâm etmekle, te‘ahhüdüne i‘timâd ve bu takrîb Mîr-i mîrânlık ile kadri müzdâd kılınup, birkaç seneden berü Payas ve Beylan taraflarından hüccâc müte‘ârif olan bâc ile âmed-şüd edüp, bu seneye gelince merkum semt-i [Ü4 ] tecâvüzden ba4îd ve tarafından zarar-ı fâhiş mu4âyin ü bedîd olmamış idi.
Paşa-yı merkum öteden berü hubs-tıynet ve sû‘-serîret ile ma4rûf ve beyne'n-nâs mekr ü dehâ ile mevsûf olup, Devlet-i liyye'ye gereği gibi i4timâd verdikden sonra, bu sâl-i 4ibret-iştimâlde cânib-i Hicâz'dan kufûl2969 eden hüccâcı ibtidây-ı emrde istikbâl ü terhîb ve zâd ü zahîre bey4i ile tatyîb edüp, harekete teheyyü‘ gösterdiklerinde cümlesini ta4vîk ve zîmetleri Karalar 4Aşîreti'nin Havâss tarafında iskânlarına ta4lîk edüp, Surre Emîni'ni cebr ü ikrâh sûretinde Adana'ya sebükbâr irsâl ve o tarafda bu maslahatın temşiyyeti ile işgal ‘akabinde2970 ‘aşîret-i mezkûreden yüz bin guruş bekayâ iddi‘âsını der-meyân ve ber-vech-i tazmîn hüccâca edâsını âverde-i zebân eyledikde, a‘yân-ı hâcc ve sâyirleri bu bâr-ı girâna tehammül edemeyeceklerini [V ] îrâd ile bast-ı a‘zâr-ı gûnâ-gûn etdiler ise dahi kârger olmayup, habs u itlâf-ı nefs işrâb eder ba‘zı evzâ‘ irâ‘esiyle tahvîf ve dûr2971 u dirâz-ı tarîk kat‘ıyla def‘-i evâm-ı hasret dâ‘iyyesinde olanların elem-i hicr ü fırkatlerin taz‘îf eyledi. Bilâhare eşyâlarını rehin tarîkıyle Payas'da vaz‘ ve kendüleri Adana'ya varup, zikr olunan meblağı ‘aşîret-i mezkûreden tahsîl ve kendülerini dahi eyyâm-ı harîfde Adana halkı sevk ve Havâss'a iskân etmekde muhâlefet ederler ise, cânib-i mîrîye yüz bin guruş nezr4 ve işbu nezri şâmil bir kıt‘a hüccet gelmedikçe5 sebîlleri tahliye [Ü4 ] olunmamak sûretini ifâde vü ilka ve Medîne Kadısı Debbâğ-zâde'yi eşyâya nezâret içün Payas'da meks ü ibka eylediğini, a‘yân-ı hâcc Adana'ya râhî olan Surre Emîni'ne tahrîr u inhâ eylediler. Adana Mütesellimi'ne keyfiyyet beyân olundukda, mücerred tahlîs-i hüccâc içün ca‘lî bir hüccet yazdırup, vaktiyle mu‘âhazeden6 reh-yâb ve taleb-i nezr ile vâreste-i kayd-ı ‘itâb olmak üzere Emîn-i mûmâ ileyhden sened ahz ve hücceti i‘tâ vü irsâl eylediklerinde, hüccâcın semen-i bahs ile takvîm etdiği eşyâlarını iddi‘âsına mukâbeleten ahz u kabz ve sebîllerini tahliye ve Debbâğ-zâde'yi îfây-ı şart içün alıkoduğunu îhâm u terviye edüp, merkumun sûret-i tegallübde izhâr etdiği isâ‘et ü hıyânet bi-cümletihâ ma‘lûm-ı veliyy-i devlet ve hakkında ızmâr-ı envâ‘-ı siyâset kılınup, meşâgıl-ı uhrâ sebebleri ile şimdilik meslek-i igmâz ihtiyâr ve iskân u bekayâ tahsîli
[V ] içün lâzım gelan evâmir-i şerife ısdâr ve mûmâ ileyhe dahi taraf-ı Sadâret-penâhî'den tevbîh u takrî‘i şâmil tahrîrâtda hüccâcın kâffe-i emvâli istirdâd olunmak tenbîh ü iş‘âr olundu.
