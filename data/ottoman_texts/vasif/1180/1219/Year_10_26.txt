Vak‘a-i Haleb
Bâlâda tahrîr olunduğu vech üzere Eyâlet-i Şâm te‘ahhüdât-ı ma‘lûme ile Vezîr İbrahim Paşa'ya verilüp, imtidâd-ı vakt hasebiyle tavr-ı beldeye vuküf-ı tâmmı olup, vaktinde erbâb-ı [Ü4 ] şeka dahi me’lûf oldukları habâsete2974 fursat bulamadıklarından, hulûl-i ecânibden tevakki ile oğlu Mehmed Bey'e bâ-Rütbe-i Vezâret Haleb Eyâleti'nin tevcihi vecih görülmüşidi. Ehâlî-yi mezbûreden semt-i hılâfa tetarruk ile celb-i nef‘ ü cedvâyı i‘tiyâd eden ba‘zı hevâ-perestân-ı rûzgâr, ihtilâs-ı vakt ile2975 zâhir-bînân-ı ‘avâmmın ‘aklına mülâyim ba‘zı uglûta serdiyle isâre-i gubâr-ı nifâr edüp, cem‘iyyete mübâşeret ve etrâfda hatt u tirhâl üzere olan kabâyilden cem‘-i vefîr isticlâbıyla kesb-i kuvvet ü kesret eyleyerek, Vâlî-yi cedîdi zecren ve kahren memleketden ihrâc u ib‘âd ve sâlik-i ficâc-ı şerr u fesâd oldukları haberi, vâsıl-ı sem‘-i devlet olup, müşârun ileyhe menşûr-ı eyâlet vusûlünün üçüncü günü bu hâdise zuhûr eylediğine binâ‘en, ehâlînin ‘azv ü isnâd eyledikleri zulm ü gadr, dîk-ı zemân sebebi ile kizb-i sarîh ve ‘adem-i itâ‘at-i ulu'l-emrden münba‘is bir fi‘l-i kabîh olduğu zâhir olup, müşârun ileyhe âhar mansıb tevcîhinde ehâlînin fîmâ-ba‘d ru‘ûnet ü şekavetleri efzûn olup, vülâtı tahte'l-kahr kullanmak ve istedikleri gibi memleketde [V ] atup tutmak hâletleri tekevvün eyleyeceği ve cebren müşârun ileyhi beldeye idhâlde dahi tarafeynden nüfûs-ı kesîre zâyi‘ ve ba‘zı ehl-i ‘ırz ve kazıyyede medhali olmayanlara zarar u hasâret terettübü emr-i vâki‘ olduğundan, ıslâh-ı zâtü'l-beyn mesleği ihtiyâr ve tarafeyne nush u pendi şâmil tahrîrât2976 irsâliyle tahvîf ü inzâr ve bu husûsa Sadrıa‘zam hazretlerinin sâbıka Hazînedârı olup, Dergâhı [Ü4 ] ‘âlî kapucu-başılarından Hulûsî Ahmed Ağa mübâşeretiyle tesyâr olunduğundan başka, Belde-i Haleb müteneffislerinden Câbirî-zâde'ye te‘lîf-i tarafeyn husûsu makam-ı Sadâret-i ‘uzmâ'dan ber-vech-i dikkat tahrîr ü işâret olunup, müşârun ileyhe dahi mazâ-mâ-mazâ mesleğine zehâb ile ahz-ı sâr dâ‘iyyesinden ve zûr-bâzû ile duhûl fikrinden ferâğ ve tefrîg-i2977 dimâğ etmesi mufassalen tahrîr ü iblâğ olundu.
