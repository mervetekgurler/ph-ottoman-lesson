Me‘mûriyyet-i Vâlî-yi Rumeli be-istîsâl-i A‘yân-ı Gümülcine
Memâlik-i Rumeli'de birkaç seneden berü hudûs eden şûriş2978 ü ihtilâl ve bu sebeble fukarâ vü zu‘afâya târî olan perîşânî hâl, a‘yân nâmına olan ba‘zı mütegallibenin tahrîk ü ifsâdından neş’et ve ahadühümâ âharın müstevlî olduğu kazâyı zabt ile da‘vây-ı teferrüd ü istibdâd ve celb-i emvâl-i ‘ibâd-ı za‘îfü'l-iyâd mülâhazalarına mebnî bir hâlet olduğundan başka, bu agrâz-ı fâsideyi ikmâl kasdıyla Devlet-i ‘aliyye'yi işgal ve dağlı şöhretiyle geşt ü güzâr eden eclâf-ı eşkıyâya ta‘lîm-i suver-i şekavet ve zahîre [V ] ve cebe-hâne imdâdıyla sırran ve ‘alenen i‘ânet edegeldikleri mücerreb-i erbâb-ı fehm ü dirâyet olup, ezcümle Gümülcine ve o havâlîde vâki‘ birkaç kazâya birer takrîb a‘yân ve şiddet-i batş ile fî-akrebi'z-zemân sâhib-i servet ü sâmân olan Tokadcıklı Süleymân fi'l-asl düzd-i hûnhâr ve dâyimâ nehb ü gareti2979 pîşe vü ‘âdet eyleyerek ebnây-ı sebîl dest-i tetâvülünden bîzâr olmuşlar idi. Hükkâm ve zâbitân i‘dâmına müntehiz-i fursat olduklarını cezm ü îkan [Ü4 ] ve o târîhde Gümülcine A‘yânı bulunan Mestân Ağa'nın cem‘iyyetine tevassul ile hâlini pinhân edüp, san‘at-ı fetk u ratk ve tard u sebkde mehâretini mu‘âyene ile merkumu Bölük-başı, belki min-ehassı'l-havâşî edüp, bu hâl ile eyyâmını imrâr eder iken, Mestân Ağa Gümülcine'den cüdâ ve tîğ-i siyâsetle mazhar-ı kahr-ı Hudâ olup, tegallüben mekânını zabt ve müte‘ayyin bulunanların ba‘zısını ifnâ ve ba‘zısını mukayyed-i hibâle-i ‘ahd ü şart edüp, bâdî-yi emrde Devlet-i ‘aliyye'ye izhâr-ı sûret-i itâ‘at ve mürettebât-ı mîrîyi edâda terk-i müsâmaha vü muhâlefet eylediğine binâ‘en, tıbâ‘-ı nâsa tavrı mergub ve Kapucu-başılık ile min-ihdâ mü‘ellefeti'l-kulûb olup, bu esbâb ile iftinây-ı mâl-ı vefîr ve i‘ânet-i devlet ile birkaç kazâya dahi a‘yân olarak tertîb-i esbâb-ı dâr u gîr etmişidi. Giderek tavrını tebdîl ü tagyîr ve mizâcına muvâfık olmayan idâre-i katı‘a-i devleti birer sebeb-i vâhî ile ta‘tîl u te‘hîr2980 eylediğinden gayri, ihtiyâr-ı semt-i dü-rengî vü nifâk ve zâhiren [V ] devlete inkıyâd ve bâtınen dağlu eşkıyâsıyla rabt-ı peyvend-i ‘ahd ü mîsâk eylediği, ma‘lûm-ı serîre-şinâsân-ı devlet ve ref‘-i vücûdu lâzım-ı tavr-ı siyâset olduğuna binâ‘en, hakkında emr-i kazâ-cereyân mehâbet-rîz-i sudûr ve istîsâline Rumeli Vâlîsi me‘mûr olmuşidi. Ancak Filibe A‘yânı'nda dahi bu hâletler meşhûd u nümâyân ve anın dahi def‘-i vücûduyla ehâlî-yi kazâ reh-yâb-ı gezend ü husrân olmak irâde olunup, merkumun tavr u hareketinden bûy-ı isyân istişmâm olunup, [Ü4 ] bilâ-külfetin icrây-ı cezâsı mümkin ise, tertîb-i cezâsına ikdâm ve in‘idâm-ı vücûdu vakt ü zemâna tevakkuf eyler ise, izhâr-ı san‘at-ı tecâhül ile evvelce Tokadcıklı gayilesini ber-taraf etmek husûsları müşârun ileyhe ifâde vü i‘lâm olunmuşidi. Muktezây-ı me’mûriyyeti üzere müşârun ileyh İskenderiyye'den tahrîk-i livây-ı ‘azîmet ve hılâl-i râhda neşr-i dâd ü ‘adl eyleyerek Filibe Sahrâsı'na darb-ı hıyâm-ı heybet eyledikde, a‘yân-ı mezbûr izhâr-ı firûtenî vü istizlâl ve cem‘-i zahîre ve sâyir levâzım tedârükünde derece-i kudretini hayyiz-i gayete îsâl eylediği, ‘illet-i imhâl-i kahr u istîsâli olup, müşârun ileyh o tarafların esbâb-ı nizâmını tahkîm ve Edirne'ye gelüp maksûdun bizzât olan Tokadcıklı Süleymân'ın kârını tetmîm tedbîrini cümle umûra takdîm edüp, fi'l-hâl mezbûrun i‘dâmına irâde-i katı‘a-i hazret-i Tâc-dârî te‘alluk eylediğini, etrâf u eknâfa buyuruldular ile neşr ü i‘lân ve kethudâsı olan Tâhir Paşa'yı asker-i firâvân ile Ferecik üzerinden gönderüp, şakî-yi merkuma [V ] muhâlefet üzere olanları birer cânibden teslît ile muntazır-ı mecârî-yi ahkâm-ı Yezdân olmuşidi. Magzûb-ı mezkûrun başında vâfir eşkıyâ ictimâ‘ından başka, Gümülcine'yi hendek hafriyle teşyîd ü üstüvâr ve Devlet-i ‘aliyye askeriyle mukabele niyyetini kalb-i magşûşunda ızmâr etmişiken, üzerine ta‘yîn olunan asker-i pür-sâz u seleb mânend-i seyl-i münhadir her tarafdan nüzûl üzere olduğunu müşâhede ile sergerdân-ı vâdî-yi mesâyib ü nüveb olup, sadr-ı [Ü4 ] sebâtı muhtelic ü muztarib ve bîm-i kahr-ı Tâc-dârî'den Gümülcine'yi bırakup, me‘vây-ı kadîmi olan hısn-ı menî‘a, ya‘nî Tokadcığ'a hârib olup, Tâhir Paşa'ya bu haber mün‘akis oldukda, fi'l-hâl yerinden kıyâm ve Gümülcine'yi zabt ile Tokadcığ'a bi'n-nefs ‘azîmet eyleyeceğini merkum istihbâr u isti‘lâm etmekle, mahall-i mezbûrda ‘adem-i temekkün ile Çirmen'e birkaç sâ‘at mesâfede vâki‘ bir karyeye ilkay-ı zimâm-ı ârâm eylediği müşârun ileyhe ifâde vü ifhâm olundukda, cevânib-i erba‘asında mütehaşşid olan asâkir-i Pâdişâhî'ye tekrâr müşârun ileyh tarafından irsâl-i peyâm ü berîd ve merkumu bi-eyyi-hâl ele getürmek husûsu te‘kîd olunduğu haberi vârid ve bu sebeble kulûb-ı evliyây-ı devletde muzmerr olan endîşe vü ıztırâb mütebâ‘id oldu.
Şakî-yi mezbûr başında olan haşerâta mağrûr olup, mukabeleye tavtîn-i nefs ile miyânede vâfir âdem telef olmak mukarrer iken, her tarafdan üzerine asker ta‘yîn ve güzergâh u memerri kat‘ u tahsîn olunduğunu yek-dil ü vefâdâr zann eylediği evbâş-ı asker müşâhede ile pây-i sebâtları mütezelzil [V ] ve fırka fırka dâyire-i gayiresinden infikâk ü infilât ile sevret-i cem‘iyyeti muzmahill olup, mevcûdu olan li‘âm-ı endek-şümâr ile mukabelenin imtinâ‘ını zihninde tasvîr ve bi'z-zarûre semt-i firâr u hezîmeti tahyîr eyledi.
Şakî-yi merkum seyf-i siyâsetden mütehâşî ve ne mahalle ‘azîmet edeceğinde medhûş ü mütelâşî olup, encâm-ı kâr zu‘munda melâz ittihâz eylediği Vidin'e ve yâhûd Kara Feyzî mecma‘ına ilkay-ı nefs etmek [Ü4 ] tasavvuruyla balkanı geçüp, Tırnova kurâsmdan balkan dâhilinde vâki‘ “Esterka” nâm karyeye vusûl ve Rumeli Vâlîsi tarafından me’mûr olan asker ba‘zı mülâhazât-ı vârideye mebnî ilerüye tecâvüzde nükûl etdiyse dahi, Ruscuk A‘yânı Tirsinikli-zâde'ye mukaddemâ birkaç def‘a müşârun ileyh tarafından o cevânibe firâr ihtimâli tahrîr ve Kara Feyzî gibi reh-yâb-ı halâs olmamak içün merkumun güzergâhı gereği gibi sedd ü bend olunmak tenbîhâtı tekrîr olunduğuna binâ‘en, mûmâ ileyh dahi her tarafa ta‘yîn-i asker ve sedd-i ma‘ber ü memerr edüp, karye-i mezkûreye mütekarib olan askere irsâl-i peyâm ve anlar dahi sâyir ictimâ‘ edenler ile bi'l-muhâbere üzerine hücûm edüp, iki tarafdan muhâbereye kıyâm ve kesret-i bârân tesettür ve teterrüse mecâl vermemek hasebiyle asker girüye çekilüp, kazıyyeyi Tirsinikli-zâde'ye i‘lâm ‘akabinde, mûmâ ileyh o tarafda vâki‘ kazâların a‘yânlarına irsâl-i haber ve kendüsi dahi bi'n-nefs karye-i mezkûreye sevk-ı leşker edüp, bir sâ‘at mahalle vardıkda, şakî-yi mezkûrun dâhil-i dâyire-i cem‘iyyeti olan kimselerden yüz elli kadar dîvânegân istîmân ile itâ‘atlerini beyân ve mûmâ ileyh [V ] tarafından merkumlara emân verilüp, bâkî asker ile münâveşe vü muhârebe ve birkaç sâ‘at ceng ü mudârebe olunup, mukavemetden ‘aczi nümâyân ve balkana doğru gürîzân olduysa dahi, etrâfı cem‘-i gayr-i ma‘dûd ile mesdûd olduğundan, şakî-yi mezkûr ve hevâdârlarından iki yüz mikdârı [Ü4 ] nefsine mağrûr kimseler dest ü pâ-girifte mukayyed-i selâsil-i asker-i mansûr olduğu haberi, mûmâ ileyh tarafından vâsıl-ı Südde-i sa‘âdet ve sebeb-i inbisât-ı hayr-hâhân-ı devlet olup, şakî-yi merkum ile sâyir der-dest-i habs olan havene hakkında ne vechile irâde-i devlet cereyân eyler ise emr ü ifâde olunmasını tahrîr u işâret eylemiş.
Rumeli Vâlîsi ber-vech-i istiklâl o tarafa Ser‘asker nasb olunup, dest-i eşkıyâ ve tathîr-i erâzil ve erbâb-ı hevâ mesâlihi kendüsinden mes‘ûl ve her vechile tavr u hareketi nezd-i devletde mu‘teber ü makbûl olup, ‘izzet-i câhını vikaye ve nüfûz1 u i‘tibârını himâye şerâyit-i Ser‘askerî'den olduğuna binâ‘en, Tokadcığlı'yı hayyen ve sâyir hûn-girifteleri katl ve ru‘ûs-ı maktû‘alarını cem‘an müşârun ileyh tarafına irsâl eylemesi istısvâb ve bu mazmûnda Ağa-yı mûmâ ileyhe i‘âde-i cevâb kılınup, Rumeli Vâlîsi'ne dahi bu keyfiyyet işrâb olunmuşidi. Ağayı mûmâ ileyh emre imtisâl ve hayyen giriftâr-ı dest-i hızy ü nekâl olanları istîsâl ve ru‘ûs-ı maktû‘alarıyla merkum Tokadcığlı'yı hayyen müşârun ileyh tarafına irsâl edüp, hılâl-i tarîkde şakı-yi merkumun dahi cezâsı tertîb ve sâyir ru’ûs ile müşârun ileyh cânibinden Âsitâne'ye vârid olup, bu sebeble kulûb-ı kasiye-i [V ] ehl-i bagy u şeka terhîb olundu.
