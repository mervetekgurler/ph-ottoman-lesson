Tevcîh-i Erzurum ve Anadolu ve İznikmid
Âsitâne-i sa‘âdet'de bir müddetden berü bast-ı kalîçe-i ârâm u râhat eden Vezîr ‘Alâ’eddîn Paşa, Anadolu Eyâleti'nden [Ü4 ] istîfây-ı hazz ile Erzurum Eyâleti'ne tâlib ve niyâz u iltimâsı karîn-i müsâ‘afe-i Şehriyâr-ı sütûde-menâkıb olmağla, işbu şehr-i Rebî‘ulevvel'in yirmi ikinci günü' eyâlet-i mezkûre ile müşârun ileyh nâyil-i ecell-i me’ârib olup, münhall olan Anadolu Eyâleti ile îznikmid Sancağı'na ber-vech-i arpalık mutasarrıf olan Vezîr es-Seyyid ‘Abdurrahmân Paşa karîn-i ferhat ü istibşâr ve îznikmid Sancağı'yla o havâlî umûruna vukuf-ı tâmmı olan Hüseyin Paşa Kethudâsı Kapucu-başı Ahmed Ağa hâyiz-i rehîne-i mesârr oldu.
