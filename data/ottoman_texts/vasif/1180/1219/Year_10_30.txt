Zafer-yâften-i Vâlî-yi Mısır ve perîşân-şüden-i eşkıyây-ı ümerâ
Ba‘de'l-feth Mısr-ı Kahire'de temekkün ile envâ‘-ı şekavete tesaddî eden îbrâhîm Bey ve Saçlı ‘Osmân Bey gayret-i îlâhiyye zuhuruyla bi'l-muhârebe [V ] mağlûb u menkûb ve2981 Mısır'dan ihrâc olundukları mukaddemâ nakş-ı sahîfe-i ‘ibret-üslûb kılınmışidi. Merkumlar îngiltere'den [Ü4 ] ‘avdet eden Elfî Mehmed Bey ile ittihâd2982 ve yek-dîger ile

' 22 Rebî‘ulevvel 1219 = 1 Temmuz 1804 Pazar.

'' 1-30 Muharrem 1220 = 1-30 Nisan 1805.
i‘tizâd eyleyerek, Mısır'a duhûl kasdıyla evbâş-ı ‘Urbân'dan cemm-i gafîr istıshâb ve Mısır'a doğru ‘azm ü şitâb etmişler idi. îmâm Şâfi‘î merkadına iki sâ‘at mesâfeye dek vürûdları tehakkuk ve bir takımı dahi Mısır'ın öte tarafından gelüp, iki cânibden îrâs-ı hasr u tezâyuk eylediklerine binâ‘en, Mısır Vâlîsi Vezîr Hurşîd Paşa, ma‘iyyetinde mevcûd cünûd ile mukabele ve pey-der-pey idâre-i esbâb-ı mükâfeha vü mukâtele eylediği bundan akdem müşârun ileyh tarafından tahrîr olunmuşidi. Ümerây-ı bed-kirdârın dâhil-i dâyire-i şekavetleri olan erâzil ü eşhâsın şeb-hûn ile kârları itmâm olunmak tedbîri, ru‘esây-ı2983 asâkir-i Şâhâne miyânında karâr-gîr-i nizâm olduğuna binâ‘en, fâtiha-i tebâşîr-i subh-ı zafer olan bir şeb-i bu'l-‘acebde ber-minvâl-i muharrer eşkıyâ mazhar-ı nekâl-i şeb-hûn ve vâfiri masrû‘-ı ser-pençe-i reybü'l-menûn olup, cem‘iyyetleri perâkendü vü perîşân ve karâr-gâhları sâhil-i Nîl olmak takrîbi ile vâfiri garîk-ı hülket ü husrân ve füshat-ı ecele makrûn olanları birer semte gürîzân oldukları haberi vürûdunda, Mısır'ın öte cânibinden tazyîka mübâderet eden eşkıyâ üzerine dahi leylen hücûm olunup, tâyife-i mezkûre dahi fazl-ı cenâb-ı Bârî ve yümn-i baht-ı hazret-i Tâc-dârî ile2984 reh-rev-i vâdî-yi hezîmet ve ekseri müsta‘sıl-ı seyf-i siyâset olmuşiken, [V ] sevdây-ı galebe ile tekrâr “Hânke” nâm mahalde kâr-bend-i ictimâ‘ ve tertîb-sâz-ı hengâme-i ceng ü nizâ‘ oldukları ihbâr ve müşârun ileyh [Ü4 ] tarafından külliyyetlü asker techîziyle îkad-ı nevâyir-i kâr-zâr kılınup, bu def‘a dahi eşkıyâ vü bugat mağlûb-ı kümât-ı nusrat-simât olmağla, me‘yûs u nevmîd ‘âzim-i semt-i Sa‘îd olduklarından nâşî, mukaddemâ kufl-i bend-i fesâdları olan tarîk-ı Süveys feth u küşâd ve Yenbû‘ îskelesi'ne zahîre ve asker îsâliyle Medîne-i münevvere'ye imdâd keyfiyyeti kesb-i isti‘dâd eylediğini, müşârun ileyh işbu Rebî‘ulâhır'da^ Südde-i sa‘âdet'e ‘arz u ifâde eyledi.
Bu nevîd-i cedîd müşârun ileyh hakkında te‘ayyün eden teveccüh ü iltifât-ı Şâhâne'yi te‘kîd ve Mısr-ı Kahire'de bir müddetden berü ceng ü cidâl münkatı‘ olmadığına binâ‘en, mühimmâta nefâd târî olup, maslahat-ı Haremeyn'e sarf olunmak içün matlûbu olan mühimmât bu def‘a tarafına irsâl olunmakda isti‘câl ve mukaddemâ Mîrâhûr-ı Sânî vesâtatıyla emr ü fermân olunan hutûb-ı cesîmenin temşiyyetine ez-dil ü cân sa‘y ü himmet ve Mısr-ı Kahire'den2985 beş-altı yüz kadar askere bir kâr-güzâr sergerde nasbı ile Yenbû‘ îskelesi'nin eyâdî-yi A‘râb'dan nez‘ u istihlâsına bezl-i cell-i miknet eylemek ve'l-hâsıl sükkân-ı belde-i Hayru'l-enâm ve cîrân-ı Beytullâhi'l-harâm muzâyaka-i Havâric'den min-külli'l-vücûh vikaye ile tevsî‘-i dâyire-i maişetlerine ihtimâm etmek maksad-ı aslî olmağla, bu umûr-ı lâzımu'l-i‘tinâya teferru‘ eden ahvâl ber-vech-i tafsîl tarafına tahrîr u beyân ve müceddeden ısdâr-ı evâmir-i ‘âlî-şân kılınmışidi. Müşârun ileyh bu bâbda terk-i hâb u râhat [V ] ve bu hatb-ı cesîmin ru‘yet-i idâresi zımnında sarf-ı mâ-hasal-ı kudret eyleyüp, şöyle ki, bu tarafda ismi açık ba‘s olunan [Ü4 ] Mîr-i mîrânlık emr-i ‘âlî-şânını Mısır Su-başısı olup müşârun ileyhin emekdâr ve sadâkati mücerreb hıdmet-kârlarından ‘Ali Ağa'nın ismine tashîh ve Mîr-i mîrânlığı'nı işâ‘a vü tasrîh edüp, ebnây-ı Etrâk'den beş-altı yüz mikdârı piyâde ve süvârînin altı aylık ‘ulûfeleri Mısır Hazînesi'nden edâ ve üç aylık zahîreleri bi-temâmihâ i‘tâ olunduğundan fazla, mükemmel takımlarıyla altı kıt‘a top ve bir kıt‘a hâven verilüp, işbu Cumâdelûlâ'nın yirminci günü' Süveys cânibine tesyîr ve Yenbû‘ îskelesi'ne doğru tahrîk olundukları haberini müşârun ileyh tahrîr edüp, fîmâ-ba‘d Haremeyn-i şerîfeyn gılâlının îsâline ve Cidde Vâlîsi'ne lâzım gelan i‘ânetin hasbe'l-makdûr istikmâline teşmîr-i sâk-ı gayret eyleyeceğini ve Sa‘îd cânibine firâr ile el-yevm o havâlîde istikrâr üzere olan ümerây-ı bed-kirdârın fazl-ı Bârî ile kahr u tenkîllerine bir tertîb-i cedîd tanzîm ü ihzâr ve karîben2986 ihrâc ile bi'l-külliyye cem‘iyyetlerini târumâr etmek kasdında olup, bu niyyetin icrâsıyla tefrîk-ı şeml-i muhâlifîne muvaffak olduğu hâlde tarîk-ı Sa‘îd küşâde ve bir müddetden berü Mısır'a müstevlî olan kaht u galâ izâle olunarak, hısb u rehâ fazl-ı Mevlâ ile fevka'l-‘âde olacağını dahi beyân u ifâde eyledi.
Müşârun ileyhin tavr u hareketinden mekasıd-ı Devlet-i ebed-kıyâm, cilve-ger-i meclây-ı hüsn-i nizâm olmak emâreleri tebeyyün [V ] ve Yenbû‘ îskelesi'nin fethiyle buk‘ateyn-i mübâreketeyn halkının kürbet-i tazyîk u inhisârdan vâreste olacağları te‘ayyün eylediğine binâ‘en, müşârun ileyh mazhar-ı [Ü4 ] tahsîn ve bir kat dahi sezây-ı âferîn olduğundan fazla, müceddeden Mîr-i mîrânlık tevcîh olunan ‘Ali Paşa'nın te‘yîd-i rütbesiyle dâ‘iyye-i şevkı tehyîc ve sâyir ru‘esây-ı askerînin dahi bu bâbda tarh-ı perend-i zuhûr olan metâ‘-ı ikdâm u gayretleri, tamgay-ı istihsân-ı Şâhâne ile tervîc olundu.

◊ 20 Rebî‘ulevvel 1219 = 29 Haziran 1804 Cuma.
