Vuku‘-ı harîk
Mâh-ı Cumâdelûlâ evâhırında^ Top-hâne'ye mülâsık çubukçu2987 dükkânından sâ‘at dört buçukda iken âteş-i ser-keş ‘alev-gîr ve Top-hâne kışlaklarını ihrâk ile ba‘zı mahallere te’sîr ve ber-vech-i tahmîn dört yüz bâb hâne ve dükkân sûzân ve iki yüz bâb hâne münhedim-i tîşe-i zâbitân oldukdan sonra, bi'l-külliyye muntafî-yi fazl-ı Yezdân oldu.
Bu ihrâka müte‘âkıb leylen sâ‘at beşde iken Haskarye'de Büyük İskele civârında vâki‘ boyacı dükkânından nâr-ı zâtü'd-dırâm mültehib olup, Âyîneli2-kavak pîşgâhından —Sakalar Kapusu” nâm mahalle gelince ve andan humbaracılar kışlakları civârında tuğla harmenlerine müntehî olunca, tahmînen beş yüz hâne muhterik ve yüz elli kadar hâne hedmiyle ol dahi münhamid-i âbyârî-yi lutf-i Hâlık oldu.
