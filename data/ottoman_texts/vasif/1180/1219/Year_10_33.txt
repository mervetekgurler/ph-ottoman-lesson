Nizâm-ı Belde-i Güzel-hisâr
Güzel-hisâr Muhassılı ile Îrâd-ı Cedîd iltizâmâtını müte‘ahhid olan Alay-beyi dâyimâ münâfese üzere olup, Nâ‘ib2988 bulunan kuzâtdan ‘Ali2989 Efendi dahi Muhassıllık tervîc-i maslahatına tekayyüd eylediğinden, berü tarafın mebgüzu olmağla, nâ-gâh bir mâdde zımnında Alay-beyi taraf-dârları îkaz-ı fitne vü âşûb ve Nâyib-i merkümun hûn-ı nâ-hakkını seyf-i gadr ile rîhte vü meskûb eyledikleri haberi vürûd edüp, Nâyib'in hırs u tama‘a mebnî cânib-i âhara meyl ü rükûnu sebebi ile tarafından ba‘zı efâ‘îl-i nâ-marziyye zuhûr etdiği

◊ 21-30 Cumâdelûlâ 1219 = 28 Ağustos-6 Eylül 1804.
hâlde, bi'l-iştikâ ‘azli mümkin iken o makûle erâzil ü eşhâsın hükkâm-ı şer‘e itâle-i dest ile ihrâk-ı dem misillü keyfiyyete cesâretleri, te’dîb ü gûşmâllerini îcâb ve bu husûsa o taraf ile ülfet-i kadîmesi olup, sâbıka Baş-bâkı olan Mehmed Ağa intihâb ve iktizâ eden evâmir ile o tarafa izhâb olunmuşidi.
Mûmâ ileyh Güzel-hisâr'a karîb mahalle vardığını ehâlîye ihbâr ve iki taraf istikbâline şitâb ile kenâr-ı şehirde muhârebeye ibtidâr eylediler. Muhassıl tarafı zûr-mend ü kuvvetli bulunmağla, Alay-beyi fırkasını perâkende vü perîşân ve birkaç kimseyi katîl-i seyf-i berrân etdikden sonra, Mübâşir'i şehre alup, Nâ’ib'in katillerinden iki nefer kimseyi mukayyed ü maglûl izhâr ve cezâlarını [V ] tertîb ile resm-i siyâseti izhâr etdiklerinden gayri, fîmâ-ba‘d bu makûle tavr-ı edebden hâric harekete ictisâr etmamek üzere sâyir ehâlî nezr-i girâna [Ü4 ] kat‘ ve ihtilâl-i belde bi'l-külliyye def‘ olunup, Alay-beyi dahi firâr u gaybet ve Âsitâne'ye gelürse maglatasına havâle-i sem‘-i rağbet olunmamasını Mübâşir-i mûmâ ileyh tahrîr u ifhâm ve Müvellâ ta‘yîn olunan müderrisînden Çukadâr-zâde Tâhir Efendi i‘lâm etmekle, nezirleri Baş-muhâsebe'ye kayd olunup, Mübâşir-i mûmâ ileyhin hıdmeti meşkûr ve ‘avdetiyçün emr-i ‘âlî şeref-rîz-i sudûr oldu.
Tahkikat-1 erbâb-ı hads ü yakıne nazaran, Aydın ehâlîsi ‘umûmen ve Güzel-hisâr ehâlîsi husûsan sehlü'l-kıyâd, muztaribü'l-fu’âd2990 bir tâyife olup, hükkâm ve vülâtın sademât-i müte‘âkıbelerine sabr u tehammülleri meşhûr ve esnâfdan birinin ednâ cünhası zuhûr etdiği hâlde sınıfıyla habs ve müsâdere olundukları sicillâtlarında mastûr iken, bu def‘a cesâret etdikleri hâlet, müteneffisân-ı memleketin celb-i mâla müte‘allık igvâ vü tahrîklerinden neş’et ve yâhûd garâmet-i mâliyyeye ‘adem-i tâkatlarından münba‘is bir keyfiyyet olduğu zâhirdir.
