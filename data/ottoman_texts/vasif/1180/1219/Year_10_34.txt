‘Avdet-i Hasekî Ağa ez-Bağdâd
Bağdâd Vâlîsi Vezîr ‘Ali Paşa'nın Dir‘iyye üzerine sür‘at-i hareketi Hâricîler'e ilkay-ı dehşet ve âhar mahallere tecâvüzlerini men‘a ‘illet olacağı mülâhazalarını şâmil pey-der-pey tarafına tahrîrât tesyâr ve müşârun ileyh dahi su‘ûbet-i tarîk ve mülâhazât-ı sâyire ile ikdâm u ihcâm tavrını ihtiyâr eylediğinden, Hâricîler ‘Irâk [V ] tarafından tekevvün eyleyecek gayileden emîn ve her tarafa itâle-i dest-i mekr ü kîn eyledikleri zâhir ü müstebîn olmağla, bir ân akdem yâ bi'n-nefs yâhûd münâsib Başbûğ ile [Ü4 ] icrây-ı me’mûriyyetine berzede-dâmân-ı iktidâr ve fîmâ-ba‘d îrâd eyleyeceği a‘zâr-ı vâhiyyeye havâle-i sem‘-i i‘tibâr olunmayacağı tazmîniyle bâlâsı hatt-ı hümâyûn ile müvaşşah emr-i Cihân-mesîr ısdâr ve tevbîhât ve takrî‘ât-ı Husrevâne ile müşârun ileyh inzâr olunup, Hasekî Ağa hâssaten irsâl ve kürsî-yi hükümeti olan Bağdâd'dan tahrîki isti‘câl olunumuşidi. Müşârun ileyh tenbîhât-ı Şâhâne'den ‘avâkıb-ı ahvâlini te’emmül ve kat‘-ı peyvend-i tekâsül ile ‘azîmete tavtîn-i nefs eylediğini Hasekî Ağa ‘avdetinde tekavvül edüp, şöyle ki, miyânede vukü‘ bulan terâhî-yi zemân bu kâr-ı düşvârın esbâb-ı sühûletini istihsâl ve etrâfdan cem‘ olunan asâkir ve mühimmâti istikmâl kasdına mebnî olup, hasbe'l-imkân bu garaz husûle geldiğinden fazla, ‘Acem tâyifesinin cihet-i uhrâ ile meşgul bulunmaları hâtırda cevelân eden ba‘zı mahzûru ber-taraf u ilga ve bu asker-i girânı idâre eder Başbûğ'un fikdânı sebebi ile bi'n-nefs ‘azîmet ü teveccühünü tabî‘at-ı maslahat îcâb eylediğini inhâ ve vakt-i harîfde fazl-ı Mevlâ ile Dir‘iyye'ye doğru ‘azîmet ve ez-dil ü cân icrây-ı me‘mûriyyet edeceğini beyân u tenmîk ve Hasekî Ağa dahi bu ahvâli şifâhen te‘yîd ü tasdîk eyledi.
