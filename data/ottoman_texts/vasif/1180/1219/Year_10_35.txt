Küşten-i Hüseyin Bey A‘yân-ı Filibe ve sâyir
Filibe [V ] A‘yânı Hüseyin Bey'in sûret-i serkeşîde tavr-ı nigûhîdesi hasebiyle hılâf-ı rızâ harekete ictirâsından başka, Filibe Nezâreti'ni geçen sene nefsine istihlâs içün ehâlîye ‘arz u mahzar tahrîr ve cebren [Ü4 ] Nezâret'i tahsîl eylediği, hakkında nâr-ı gazab-ı evliyây-ı devleti ‘alev-gîr eyleyüp, birkaç yüz segbân ile âzmâyiş-i zulm ü hasâret ve muhâlifân-ı devlet ile nihânî ittihâd u mu‘âzadat eylediği dahi tehakkuk eylediğinden, i‘dâm u izâlesi husûsu eğerçi mukaddemâ Rumeli Vâlîsi'ne îmâ olunmuşidi. Ancak maksûdun bizzât Tokadçıklı olup, merkumun şuglü ile iştigal, murûr-ı vakt îcâb edeceği min-aglebi'l-ihtimâl olduğundan, te‘ennî ve ta‘cîl emirlerinde müşârun ileyh tahyîr2991 olunmuşidi. Bidâyet-i hâlde o makule hâyin-i hâyifleri tatmîn ve ahadühümâyı âhara iltihâkdan sarf içün zâhirde te‘mîn lâzım geldiğinden, izâlesi te‘cîl ve suver-i emniyyeti tahsîl olunup, sâyir a‘yânlar gibi müşârun ileyh ile2992 hatt u tirhâl ve bitâne-i umûr mesâbesinde ba‘zan kendüsiyle müşâvere-i ahvâl olunur idi. Tokadçıklı2993 gayilesi ber-taraf olduğundan, işbu Recebü'l-ferd gurresinde' zikr olunan Hüseyin Bey ve eşkıyây-ı mütemerridînden Menlikli ‘Osmân Bey birâderi İbrâhîm Bey ihzâr ve seyf-i siyâset-i Ser‘askeri'yle serleri bürîde-i deşne-i hûnhâr kılınup, hevâdârlarının dahi ba‘zıları maktûl ve ecel-i nâ-resîdeleri vâdî-yi ‘azîmete mevsûl ve ‘ale'l-husûs bir müddet dağlı eşkıyâsıyla tahrîb-i bilâd ve bir müddetden sonra maktûl Hüseyin Bey'e istinâd ile [V ] kâffe-i fesâdda rehberi ve ‘umûm-ı mazarratda pîşrevi olan Dervelli be-râhû-garlân Bölük-başı dahi i‘dâm ve vârid olan ru‘ûs-ı maktû‘aları galtîde-i ‘ibret-gâh-ı enâm kılındı.
Seyf-i sarâmet-i Şâhâne ile hablü'l-verîd-i hayâtı münkatı‘ olan Tokadcıklı'nın yeğeni Hüseyin [Ü4 ] ve dîger yeğeni Hüseyin, Rumeli Vâlîsi'nin gümâşteleri yedinde katîl ve hayyen ele giren yirmi iki nefer eşkıyâ ile Der-i devlet-medâr'a2994 tavsîl olunmuş olmağla, kelleler tarh-ı ‘ibret-gâh ve diller âvizân-ı güzer-gâh kılındı.
