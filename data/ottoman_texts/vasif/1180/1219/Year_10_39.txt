Ba‘zı vefeyât
Mekke'den ma‘zûl Feyzullah Efendi evâsıt-ı Cumâdelâhıre'dew hulûl-i ecel-i mev‘ûduyla fevt ve zâyik-ı merâret-i mevt oldu. Mûmâ ileyh Hazîne Baş-yazıcılığı'ndan [Ü4 ] eğerçi Sultân Bâyezîd Kitâbeti ile çırâğ2 olmuşidi. Ancak Şeyhulislâm-ı vakt bulunan Îbrâhîm Efendi, Kitâbet-i mezkûreyi vakfın Rûznâmecisi olan Îsmâ‘îl Efendi'ye bi-hasebi't-tevliye ‘arz ve bu mukabelede yetmiş kîse ahz u kabz edüp, keyfiyyeti vukû‘u üzere ‘âlem-i bâlâya takrir ve bu makûle zuhûrât, tevlîdât-ı tevliyetden kendüye mahsûs bir nev‘ îrâd olup, cihet-i sâyireden zeylini tathîr eylediğini ifâde vü tahrîr edüp, Feyzullah Efendi'nin dahi hılvü'l-yed Enderûn'dan çıkup, bir şeyle kayırılmaması mizâc-ı hümâyûna muvâfık gelmediğinden, tekrâr müşârun ileyh ile muhâbere olundukda, Sâhib-i tercemeye müstevfî bir ma‘îşet ile Îbtidâ-i Dâhil'den medrese ru‘ûsu verilmek, bu çırâğlığa ni‘me'l-bedel olduğunu merreten ba‘de-uhrâ ‘arz u inhâ etmekle, ifâdesi hayyiz-i kabûle mashûb ve şart-ı mezkûr üzere zümre-i müderrisîne muzâf u mensûb olup, devre-i mu‘tâdeden sonra Galata ve Burusa'da icrây-ı ahkâm-ı şerî‘at ve Mekke-i mükerreme'de ‘azm-i semt-i âhıret eyledi. Mûma ileyh sâhib-i vekar u sükûn ve âşinây-ı me‘âlim-i fünûn, dervîş-nihâd, pâkîze-i‘tikad bir zât idi.
Diyârbekir Mevleviyyeti'nden munfasıl Lütfullah Monla-zâde Feyzullah Efendi dahi bu sâlde vefât edüp, mevâlî-yi Devriyye'den iken Diyârbekir Kazâsı Mahrec i‘tibârıyla [V ] mûmâ ileyhe tevcîh olunmuşidi. Fenn-i mutâyebe vü muhâverede vücûdu nâ-yâb ve idâre-i kelâm ve istihzâr-ı cevâbda fâyik-ı etrâb idi.
Cânib-i Hicâz'dan ‘avdet ve mansıbı olan Kuds-i [Ü4 ] şerîf'de hükûmet eden Âdem Efendi dahi bu evânda terk-i meşgale-i dünyâ ve ‘azm-i ‘âlem-i beka eyledi. Mûmâ

◊ 21-29 Cumâdelûlâ 1219 = 28 Ağustos-5 Eylül 1804.

1 Cumâdelâhıre'de Ü4, V : Cemâziyelâhıre'de A

◊◊ 11-20 Cumâdelâhır 1219 = 17-26 Eylül 1804.

2 çırâğ Ü4 : ^'j^ V
ileyh a‘mâl-i Şehrizor'dan Erbîl demekle ma‘rûf kasabada mütevellid olup, sıgar-ı sinninde pederiyle Haleb'e hicret ve tahsîl-i hüner ü ma‘rifet edüp, kıbletü1'l-âmâl olan İstanbul'a gelüp, devâyir-i kibârda bir zemân ârâm ve seferde Buhârî-hânlık sebebi ile dâhil-i katâr-ı müderrisîn-i kirâm olup, bir-iki def‘a Evkaf Müfettişliği hıdmetiyle dahi bekâm olmuşidi. Ser-vehhâbiyân'a fenn-i cedel ü muhâvereye âşinâ bir âdem irsâli müstasveb-i erbâb-ı şûrâ olduğuna binâ’en, ba‘zı zevât tarafından sevk olunup, Mevleviyyet'i birkaç seneye mevkuf iken tarîkı teshîl ve Edirne Pâyesi'yle muvakkaten Kuds-i şerîf Kazâsı hakkında istihlâs u tahsîl olundu. Hicâz'a varup nîk ü bed me‘mûriyyetini itmâm ve Kudüs'e gelüp icrây-ı ahkâm eder iken, enfâs-ı ma‘dûdesini itmâm eyledi.
Mûmâ ileyhin her fende eli ve her san‘atda medhali olup, lisân-ı ‘Arabî'de şi‘r u inşâsı makbûl u müsellem ve kuvve-i hâfıza ile nâdire-i ‘âlem idi. Evâyil-i hâlinde muktezây-ı fakr u fâka ile muhtâc-ı tekâlîf-i şâkka olup, ba‘zı2998 kibâr u2999 ricâl dâyirelerinde fükâhet-i meclis nev‘inden ‘add olunan fasıl ve mesâvî-yi nâs ile kesb-i tekarrüb ü istînâs [V ] ve erbâb-ı mücûn levâzımından olan mudhikâtı bünyâd-ı emeline esâs edüp, bu esbâb ile cihet-i te‘ayyüşü müttesi‘ ve derece-i kadr ü i‘tibârı bülend ü mürtefi‘ olup, sâyelerinde kesb-i refâh etdiği bülend mertebelere [Ü4 ] dahi ba‘zan harf-endâz ve verâlarında: “Hâzâ eyzan mine't-tefekküh”* deyü nemîme-sâz olur idi.
