Tevcîh-i Emâret-i Hâcc ve Saydâ ve Haleb
Bâlâda beyân olunduğu vech üzere Vezîr Cezzâr Ahmed Paşa ‘uhdesinde olan Şâm ve Trablus eyâletleri intizâ‘ olunup, Haleb Vâlîsi Vezîr Ibrâhîm Paşa'ya tevcîh ve münhall olan Haleb Eyâleti'yle müşârun ileyhin mahdûmu Mehmed Bey'in kadr ü i‘tibârı bâ-Rütbe-i Vezâret i‘lâ1 vü tenvîh kılındığı evânda, Cezzâr Paşa'nın işbu Muharremü'l-harâm evâhırında^ vefât etdiği haberi vâsıl ve hayâtında üzerinden Şâm Eyâleti'nin insırâfından ba‘zı sâde-dilânın îrâd eylediği mahzûr tab‘an müntefî vü zâyil oldu.
