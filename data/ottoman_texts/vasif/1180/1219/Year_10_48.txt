Vukû‘-ı mükâleme be-Sefîr-i Françe ve in‘ikâd-ı mecâlis ve hulâsa-i ârâ‘-i erbâb-ı şûrâ
Fransa memleketinde cumhûrluk sûretini ikâme ile Avrupa memâlikini harâb-kerde-i seylâb-ı fiten ve niçe hurûb u me‘ârike iktihâm ile sebeb-i ıztırâb3018 u mihen olan Bonaparta'nın cemî‘ tavr u hareketi refte refte eczây-ı vekâyi‘a derc ü imlâ ve tertîb ettiği kazâyânın mukaddimâtı kinâyeten [V ] ve sarâhaten3019 işâret ü îmâ olunmuşidi.
Fransa'da ‘ale't-tedrîc [Ü4 ] kesb ü tervîc eylediği metâ‘-ı te‘ayyün ü iştihârın bir kâr-hâne-i kaviyyü'l-mebnâya3020 müstenid olmasını irtifâ‘-ı câh ve istibkây-ı vücûduna ‘illet-i akvâyı farz u tahmîn ve derûn-ı habâset-meşhûnunda müstetir olan matlab-ı vâlâsını şu vechile îzâh u tebyîn eyledi ki, Devlet-i Fransa asker ve cihât-ı sâyire ile ittisâ‘ kabûl eylediğine binâ’en, fimâ-ba‘d cumhûrluk sûretiyle idâresi sa‘b u ‘asîr ve İmperatorluk ‘unvânıyla idâre olunması mûcib-i âsâyiş-i sagır u kebîr olup, zâtında bu imtiyâzın tahsîline istihkâk u liyâkat ma‘lûm ve âharda bu makâm-ı bülende istîhâl ma‘dûm olduğunu bi't-tecribe vefâdâr ve tarafına küllî incizâb u temâyül ile terakkı-yi câh u i‘tibâra heveskâr olan eşhâsa iş‘âr edüp, kelâm-ı ma‘küle şebîh olan mugâlatası o makûle erbâb-ı hevânın tıbâ‘-ı sakımelerine tevâfuk edüp, fi'l-hâl bu kazıyyeyi behâyim-sıfatân-ı memleketin zurûf-ı sâmi‘alarına ilkâ ve anlar dahi kemâl-i hâhişle bu pend-i magşûşu3021 ısgâ eyleyüp, kuvvetden fi‘le îsâl olunması bâbında ittifâk u ittihâd ve bu keyfiyyeti etrâf u eknâfa işâ‘a ile tasdîk-nâmeler vürûdunu ehass-ı matlab u murâd eylediler.
Prusyalı ‘an-asl düvel-i gâlibeye mâyil ve sulhu cenge tercîh ile def‘-i gavâyil kaydında olmağla, ednâ şey‘3022 içün endîşe etmek ve münâza‘ât-ı lafzıyye ile teşvîşe düşmek hılâf-ı mizâcları olup, bu bâbda dahi muhâlefetden i‘râz ve Bonaparta'nın iddi‘âsını te‘yîde intihâz ile [V ] İmperatorluğu tasdîk ve cümleye müsâbekatı maslahatına tevfîk eyledi. [Ü4 ] Bundan sonra imtidâd-ı hengâme-i harb ile makhûru ve mağlûbiyyet-i mutlaka ile zebûn u mecbûru olan Nemçe İmperatoru, İmperatorluk hânedânına muhtass u mahsûr olmak ve Avuşturya Imperatorluğu'yla fîmâ-ba‘d nâmdâr u müsemmâ olmak mukabelesinde Bonaparta'nın Imperatorluğu'nu tasdîk u ikrâr edüp, düvel-i sagîre bunlara nisbetle lâ-şey‘ kabîlinden olduğuna binâ‘en, ednâ işâretle bu teklîfe ser-fürû-bürde-i tav‘ u inkıyâd3023 ve fikdân-ı esbâb-ı temânü‘ ile pâ-keşîde-i dâyire-i muhâlefet ü ‘inâd oldular ise dahi, bu kâr-ı düşvâr, düvel-i şedîdü'ş-şekîmenin tasdîk u i‘tirâfıyla hayyiz-resân-ı istikrâr olacağını Bonaparta cezm ü tahkik edüp, bâlâda işâret olunduğu vech üzere Devlet-i ‘aliyye'ye ‘arz-ı mâ-cerâ ve Imperatorluk tasdîkını istid‘â ve Devlet-i ‘aliyye tarafından mahzûziyyet-i suveriyye telmîh olunarak, Rûsiyye ve Ingilizlü te‘yîd-i müdde‘â eyledikleri hâlde, mümâşâtda rıhv u taksîr izhâr olunmayacağı beyân u tahrîr olunmuşidi. Françelü bu bâbda emâre-i redd ü ta‘lîl mu‘âyenesiyle mekasıd-ı fâsidelerini icrâya teşmîr-i dâmen-i ihtimâm ve Âsitâne-i ‘aliyye'de mukim olan elçilerine ta‘lîm-i suver-i ısrâr u ibrâm eylediklerine binâ‘en, elçi-yi mesfûr birkaç meclis Re‘îsülküttâb Efendi ile mülâkat ve bu husûsa mebnî miyânede güzerân olan ebhâs u mu‘ârazât, resîde-i hayyiz-i tenâhî vü gayât olup, şöyle ki, havâtır-ı ekâbirde cevelân eden kâffe-i mebâhis, Reîs Efendi tarafından merreten ba‘de-uhrâ [V ] mecâlis-i mezkûrede bast u tafsîl ve hasmın îrâd etdiği es‘ile-i [Ü4 ] sa‘benin nakz u tevhîni zımnında ikame-i hüccet ü delîl kılınup, kabûl-i kelâm-ı ma‘külda gışâve-i gurûr u mükâbere, elçi-yi mesfûra hâyil ve ma‘âzîr-i Devlet-i ‘aliyye'yi ‘adem-i istimâ‘ ile şiddet ü hiddeti derece-i gayete mütevâsıl olup, bilâhare müttefikler ile bilâ-muhâbere otuz üç güne dek Devlet-i ‘aliyye bi'l-infirâd Imperatorluk mâddesini tasdîk etmediği takdîrde, Françe'ye ‘avdet edeceğini elçi-yi mersûm telmîh ve miyânede mün‘akıd olan râbıta-i silm ü musâfât münfesih olacağını tasrîh eyledi. Müttefikler ise Bonaparta'nın el-hâletü hâzihî vaz‘ u hareketinden münfa‘il ü müteneffir iken, Imperatorluk şânını dehâlet-i haseb ve redâ‘et-i neseb ile bilâ-istihkak kesb etmekden izhâr-ı te‘essür3024 ü işmi‘zâz ve ısrâr şâyibeleri ihsâs olunduğu takdîrde, müceddeden ma‘reke-perdâz olacağları bâbında metânet ü sebât ibrâz eylediklerinden gayri, Devlet-i ‘aliyye'ye emr-i tasdîkde olan mehâzîri tafsîl ü ıtnâb ve meyl ü mümâşâtda fesh-ı ittifâk hâletleri zuhûruyla musâlaha, mükâfeha îcâb edeceğini zımnen işrâb edüp, Bonaparta dahi Imperatorluk sevdâsıyla ser-mest-i câm-ı gurûr olup, kavlen ve fi‘len mağlûbu olan devletlerden imtiyâzı ihrâz hasebiyle dâ‘iyye-i şevkı müte‘ekkid ve matlabını tahsîl ve şânını tekmîl bâbında mücidd ve gayr-i mütereddid olup, şöyle ki, sâyir devletleri mu‘terif edemediği hâlde, da‘vâsını te’yîde sarf-ı makdûr ve hilâfında [V ] olanlar ile ceng kapuların açmağa tavtîn-i nefs eylediği zâhir ve gayr-i mestûr olduğundan, Devlet-i ‘aliyye ne mesleğe sülûk edeceğinde [Ü4 ] muztarib ve kangı tarafa meyl eylese, ahad-i ferîkayn ile âteş-i ceng mültehib olacağını cezm eylediğine binâ’en, bu hatb-ı müşkil içün tekrâr huzûr-ı Sadru's-sudûr'da erbâb-ı şûrâ ile ‘akd-i meclis olunup, herkes re‘y ü tedbîrini tasvîr ve birer sened ile müdde‘âlarını tenvîr ve encâm-ı kâr îngilüzlü, Françelü ile el-yevm muhârib bulunup, Rûsiyyelü dahi împeratorluk kazıyyesini tasdîkden ibâ ve lede'l-iktizâ Fransızlar ile cenge müheyyâ olduklarını tefevvüh eylediklerinden, berren ve bahran zarar-ı ‘âcile kudret-yâb olan iki devlet ile münâza‘adan ise Fransızlar'ı kelâm-ı leyyin ile me‘yûs etmamek mesleğine zehâb u teveccüh, re‘y-i savâb olduğunu huzzâr-ı meclis tefevvüh eylediler. Şöyle ki, Devlet-i ‘aliyye împeratorluk tasdîkından i‘râz u ızrâb üzere olmayup, bu maslahatı umûr-ı mülkiyyesine tatbîk zımnında te‘ennî1 tarîkını ihtiyâr ve mu‘ârız bulunan devletleri te’lîf ve ıslâh-ı zâtü'l-beyne tevassut ile def‘-i kıl u kal fikrinde olduğunu ifâde eder bir kıt‘a takrîr Françe Elçisi'ne verilüp, ahz u irsâlinde ru‘ûnet izhâr ve memleketine ‘azîmet içün kemâ-kân ilhâh u ısrâr eylediği hâlde, “Seg-be-sahrâ”3025 kavliyle ‘amel ve hudûda dek ma‘iyyetine âdem terfîk olunup, verây-ı perde-i takdîrden zuhûr edecek şu‘ûnât-ı gaybiyyeye hulâsa-i ârâ‘-i erbâb-ı ‘akd ü hall olup, bu tedbîr-i dil-pezîr Françe Elçisi'ne ifâde olundukda, huşûneti, sühûlete ve metâneti, [V ] rehâvete mübeddel olup, takrîr-i mezkûru kabûl ve devletine ba‘s ü îsâlini emr-i ma‘kûl [Ü4 ] gördüğünden fazla, bu tafsîlât Paris'de mukım Devlet-i ‘aliyye Elçisi Hâlet Efendi'ye dahi tahrîr ve takrîrin bir sûreti tarafına tesyîr olundu.
Müttefikler Devlet-i ‘aliyye'yi Fransızlar ile mü‘âlefeden dâyimâ kat‘a esbâb istihzârından hâlî olmadıkları gibi, Françelü dahi Devlet-i ‘aliyye'yi tergıbât-ı musanna‘a ile müttefiklerden tebrîd ve ittifâk-ı münferide ile zâhirde safvet-i kadîmesin te‘kîd garazıyla meşgul olup, Fransızlar'ın iddi‘â etdikleri safvet ü tehâbb, nakş-ber-âb ve hıyânetleri mücerreb-i uli'l-elbâb olduğu müsellem ise dahi, müttefiklerin da‘vây-ı ittifâkdan birer garaz-ı fâsidleri olup, rûz u şeb tahsîl-i merâmlarına mükibb ve zuhûr-i fursata müterakkıb ve bâ-husûs Rûsiyyelü yevmen-fe-yevmen tekâlîf-i şâkkadan hâlî olmayup, Devlet-i ‘aliyye re‘âyâsını celb ü ifsâddan ve ticâret deyerek mekâsib-i devleti nefislerine hasr ile envâ‘-ı mazarrat ihdâsından münfekk olmadıklarından gayri, Devlet-i ‘aliyye'yi teneffüsden men‘ ve her tarafdan işgal kasdıyla bi't-tedrîc Tiflîs Eyâleti'ni istihlâs etdikden sonra, diyâr-ı ‘Acem'e
1 te’ennî Ü4 : V
el uzadup, hudûd-ı Devlet-i ‘aliyye'ye tekarrüb ve itâle-i pây-ı tecâvüze te’ehhüb eylediklerinden başka, Fâş kazıyyesini îrâd ile evliyây-ı devleti dil-hırâş eylediler. Devlet-i ‘aliyye'ye împeratorluk tasdîkından cüz’î ve küllî bir zarar ‘âyid olmayup, mücerred Rûsiyyelü'ye mümâşât içün Françelü ile vukü‘u melhûz olan mehlekeyi ihtiyâr [V ] eylediğine bedel, kavm-i mezkûrun ba‘zı tekâlîfi ta‘dîl olunmak hayr-hâhân-ı [Ü4 ] Saltanat taraflarından sevk olunduğundan fazla, muhârebe tehakkukunda Rûsiyyelü, Devlet-i ‘aliyye erâzîsinden asker-keş olmayup, hudûd-ı Leh'den Macaristan'a ve andan Fransızlar'ın cem‘iyyet-gâhlarına varmak ve mukaddemâ vukû‘ bulan muhârebelerde tecribe olunduğu vech üzere zahîre ve sâyir matlûbât ile Devlet-i ‘aliyye'yi tasdî‘ etmamek mevâdd-ı mühimmesi3026 Moskov Elçisi'yle mu‘âhedeye bed‘ u şurû‘ olunup, bu fevâyidi celb içün i‘mâl-i fikr-i dakik ve mekâsıd-ı devleti îsâl-i derece-i sübût u tahkik eylemek husûsları dahi meclis-i mezkûrda tezkîr ve şimdiden tedârükât-ı kaviyyeye mübâşeret ile hıfz-ı sügür u tuhûm ve tehyi‘e-i esbâb-ı müdâfa‘a-i hasm-ı şûm kılınması, sebt-i cerîde-i re‘y ü tedbîr kılındı.
Fransızlar ile vuku‘ bulan muhâvere, müntic-i müşâcere olmak ihtimâlâtı, güzârende-i havâtır-ı erbâb-ı müşâvere olup, kavm-i mezkûr Memâlik-i mahrûse'ye Nemçe memâlikinden tehattî vü tecâvüze mecbûr olmağla, Nemçelü'ye yol vermekden men‘ sûretini tahsîl içün Rûsiyye Elçisi'yle bir meclis in‘ikâd olunup, bu mâdde-i hakîmâne îmâ olundukda, Nemçelü, Rûsiyye împeratoru'nun kelâmını her hâlde sem‘-i kabûle makrûn ve üzerine âharı tercîh etmeyecekleri bir emr-i gayr-i maznûn olup, sevk-ı kazâ vü kader ile bâb-ı muhârebe meftûh olduğu takdîrde, Fransızlar'a Nemçe memleketinden yol verilmeyeceği ve îtalya'da olan Fransız askerinin dahi Memâlik-i mahrûse'ye tesallutlarını def‘ içün Malta'da mevcûd îngilüz donanmasından [V ] ‘alâ-kadri'l-kifâye [Ü4 ] sefâyin ifrâz u ta‘yîn etdirmek kazıyyesini sûret-i te‘ahhüdde beyân ve bu keyfiyyeti devletine tahrîr eyleyeceğini âverde-i zebân eyledi.
