Zikr-i ikdâm u himmet-i Vâlî-yi Mısır
Rütbe-i Vezâret'le kadri ‘âlî ve Eyâlet-i Mısır'a Vâlî olan Hurşîd Paşa'nın matla‘-ı Vezâret'inden bu âna gelince tavr u hareketi makbûl-i erbâb-ı ‘ukûl ve re’y ü tedbîri hâric ez-hadd-i me‘mûl olup, tegallüb-i zümre-i ümerâ ve tesallut-ı gürûh-ı ehl-i cevr ü hevâ ile ba‘de'l-feth Mısır'a târî olan fesâd u ihtilâlin indifâ‘ını rûz u şeb gâyet-i bagyet ü matlab eyleyerek, tavâyif-i askerîyi hükmüne râm ve memâlîk ü ‘abîdi Mısır'dan ihrâc ve Sa‘îd'e tard ile izhâr-ı kuvve-i Saltanat-ı ebed-kıyâm eylediğinden başka, şiddet-i hırs u tama‘ ile ifnây-ı defâyin ü hazâyin eden Arnabud askerini ta‘dîl ve aylık nâmıyla matlûbları olan mebâliğ-i kesîreyi bir hadd-i gayr-i müfrita rabt ve edâ ile cümû‘-ı zâyidelerin taklîl eylediğinden başka, cânib-i Hicâz'a Şâm tarafından küllî asker ile Cidde Vâlîsi Vezîr Mehmed Paşa ve Emîr-i Rekb-i Şâmî olan Vezîr Îbrâhîm Paşa'nın me’mûriyyetleri mukaddemâ Devlet-i ‘aliyye tarafından müşârun ileyhe ifâde ve Mısır cânibinden dahi Yenbû‘ Îskelesi'ni zabt içün münâsib bir Başbû‘ nasb olunması irâde olunduğuna binâ‘en, beş-altı yüz nefer ile bâlâda zikr olunduğu vech üzere Mîrâhûr'una Mîr-i mîrânlık tevcîh edüp, o tarafa tesyîr eylediğini Şerîf-i Mekke cenâblarına tahrîr u işâret ve bu keyfiyyet Şerîf-i müşârun ileyhe bâ‘is-i kuvvet [Ü4 ] olup, Yenbû‘ Îskelesi'ne sevk-ı ecnâd ve iskele-i mezbûreyi zabt ile [V ] o havâlîde kâyin eclâf-ı A‘râb'ı tard u ib‘âd eylediğinin ikinci günü asâkir-i Mısrıyye dahi Yenbû‘'a vâsıl ve bu sebeble buk‘ateyn-i mübâreketeyn halkına tuma‘nînet-i3027 kalb hâsıl olduğundan gayri, ümerânın bundan akdem havâlî-yi Mısır'da geşt ü güzârları hasebiyle Sa‘îd tarafı hâlî kalup, Haremeyn tarafında zehâyirin kılletini bey‘ u şirâ ile intilâf edenlerin ba‘zısı istihbâr ile mevcûd olan zehâyiri ber-vech-i tedrîc Kusayr Îskelesi'ne nakl ve andan Yenbû‘'a îsâl ve âsumân-ı mu‘tedile ile ehâlî-yi Haremeyn'e bey‘ ve sebeb-i indifâ‘-ı kaht u imhâl oldukları keyfiyyetini müşârun ileyh tahkik u îkan ve ol dahi irsâl-i zehâyirde kusûr etmeyeceğini zikr u beyân eylediğinden başka, Sa‘îd tarafında mukim olan bugat-ı ümerânın bîh-ı cem‘iyyetlerini bi'l-külliyye kat‘ ve vücûd-ı habâset-âlûdlarını3028 kutr-ı Mısır'dan izâle vü ref‘ mekasıdıyla mukaddemâ berren ve bahran tertîb etdiği asâkirden başka, Ser-çeşme Mehmed ‘Ali'yi dahi verâlarından işbu Recebü'l-ferd evâsıtında^ vâfir asker ile ta‘yîn eylediği, hulâsa-i mefâhîm-i tahrîrâtından müstebân olup, şimdiye dek müşârun ileyh tarafından levha-tırâz-ı sünûh olan hıdemât-ı pesendîde muvâfık-ı hüsn-i rızâ ve bu sebeble hakkında teveccüh-i evliyây-ı ni‘amâ, resîde-i hayyiz-i intihâ olup, fîmâ-ba‘d gerek ahvâl-i Mısrıyye'nin kemâ-yenbagi tanzîmine ve gerek Hicâz cânibine lâzım gelan i‘ânetin istikmâline sa‘y-i evfâ etmek irâde-i katı‘ası bu def‘a dahi Sadr-ı sütûde-ârâ tarafından [Ü4 ] savb-ı müşârun ileyhe3029 tahrîr u inhâ olundu.
