Terceme: Cezzâr Paşa
Müşârun ileyhin [Ü4 ] maskat-ı re‘s ve ta‘yîn-i nesebinde ihtilâf [V ] vâki‘ olup, ba‘zıları Vidin ve yâhûd Nîş kurâsının birinden neş‘et eylediğini tahkik ve Bosna diyârından ser-nümây-ı vücûd olduğuna zâhib olanları, ba‘zı ehl-i vukuf tasdîk edüp, bir müddet Edirne ve Tekfûrdağı semtlerinde dâne-çîn-i rızk-ı maksûm ve giderek Hakîm-başı-zâde ‘Ali Paşa merhûma intisâb ile reh-peymây-ı hıtta-i Rûm olmuşidi. Müşârun ileyhin tab‘ında hubb-ı câh ve isti‘lây-ı menzilet cây-gîr ve bu maksadın esbâb-ı husûlünü leyl ü nehâr semîr-i zamîr edüp, ‘âkıbet müşârun ileyhin dâyiresinden münfekk ve Mısır'a varup, kurâza-i tâli‘ini sûde-i mihekk ve töre-i Mısrıyân üzere meşk-ı zerk-i sinân ve âzmâyiş-i darb-
1 i‘lâ V : i‘lân Ü4

◊ 21-30 Muharrem 1219 = 2-11 Mayıs 1804. ı tîğ-i berrân edüp, müddet-i kalîlede fetk ü batşdan nâşî olan lakab-ı “Cezzâr” ile ittisâf ve giderek min-ihde'l-küşşâf olmuşidi. ‘Âdet-i hâk-i Mısır üzere ümerâdan müstenidi olan şahs-ı müte‘ayyin mazhar-ı nekbet ü ibdâr ve Sâhib-i terceme bu sebeble Mısır'da ikâmet edemeyüp, cânib-i Rûm'a firâr ve müteneffisân-ı devletin ba‘zıları müşârun ileyhin kâbiliyyetini tezkâr ile seksan bir târihinde' Mîr-i mîrânlık Rütbesi'ne sezâ-vâr görilüp, seksan dokuzda Rumeli Beyleybeyiliği ile refî‘ü'ş-şân ve ‘Akkâ'da vâki‘ Zâhir ‘Ömer ma‘rekesinde yararlığı nümâyân olup, Cezâyirli Hasan Paşa müzâheretiyle sene-i mezkûre Zilhicce'sinde' Rütbe-i Vezâret'le kâm-rân ve Saydâ Eyâleti ile müşârun ileyh bi'l-benân olmuşidi. İki yüz beş Muharrem'inde^4 [Ü4 ] dimâğına hevây-ı Şâm su‘ûd ve bezl-i [V ] bûd ve ne-bûd ile nâyil-i maksûd olup, iki yüz on üç2914 Receb'inde^5 ber-vech-i ilhâk Cerde Başbûğu nasb u ta‘yîn ve müte‘âkıben Mısır seferi zuhûr etdiğine binâ‘en, Ser‘askerlik rütbe-i celîlesiyle câme-i i‘tibârı tezyîn olunup, iki yüz on sekiz senesi^6 tekrâr Şâm Eyâleti ile kâm-kâr ve ‘azli hengâmında ‘âzim-i dâru'l-karâr oldu.
Müşârun ileyhin tab‘ı tünd ü tîz ve lakab-ı şâyi‘i gibi seffâk u hûn-rîz2915, hakıkatde ‘âsî, zâhirde mutî‘ ve sûretde devlet-mend ve sîretde vazî‘, mütelevvin ü miksâr ve mütekaşşif ü mihzâr, mürebbî-yi erâzil ü enzâl, hod-pesend ve kerîhü'l-fi‘âl bir şahs-ı garîbü'l-ahvâl idi. Şiddet-i batş ve siyâset-i müfrita ile niçe sinîn ü sâl Dürzî Dağı'na müstevlî olup, ba‘zan Şâmât ve sâyir eyâlâta dahi mutasarrıf bulunduğundan, cem‘ u telef eylediği mâl-i mevfûr, nâ-güncây-ı havsala-i erkâm u sutûr olup, ‘uhdesinde olan emvâl-i mukâta‘ât ve sâyir devlete olan idrârâtı nevk-i sinân ile i‘tâ ve müstevfiyân-ı vakti gussa vü derde mübtelâ ve ‘ale'l-husûs bu umûra ta‘yîn olunan mübâşirân-ı devleti zehr-âbe-i kahr-ı tecrî‘iyle ifnâ etmek, ‘âdet-i seyyi‘esinden idi.
‘Akkâ muhâsarasında li-emrimmâ zuhûra gelan hıdmet ü metâneti bi'l-külliyye mesâvîsini ifnâya vesîle olmuşiken, Ordu-yi hümâyûn'a ‘adem-i i‘âneti ve Serdâr-ı ekrem ve Sadrıa‘zam hazretlerine mu‘ârazât-ı vâhiyye ile muhâlefeti defa-i ûlâda vukü‘ bulan [V ] perîşânlığa ‘illet-i müstakılle olup, [Ü4 ] bu sebeble hıdmet-i sâbıkası lağv ve

◊ 1 Muharrem 1181 = 30 Mayıs 1767 Cumartesi.

◊ ◊ 1 Muharrem 1189 = 4 Mart 1775 Cumartesi.

◊ ◊◊ 1-29 Zilhicce 1189 = 23 Ocak-20 Şubat 1776.

◊ 4 1-30 Muharrem 1205 = 10 Eylül-9 Ekim 1790.
kulûb-ı nâsda hâsıl olan eser-i mahabbeti mahv olmuşidi. Sadr-ı müşârun ileyh hazretlerinin husûl-ı maslahat zımnında Sâhib-i tercemeye olan i‘tibârâtı ve sûret-i tenezzülde olan muhâtabâtı ber-fehvây-ı [mısra]‘:
Ve in ente ekremte'l-le‘îme temerredâ*
iştidâd-ı gayz u hıkdından gayri bir şey‘i müfîd olmayup, televvün-i sırf iktizâsıyla Mısır ‘avdetinde telâfî-yi mâ-fât semtine zehâb ve izhâr-ı firûtenî vü nedâmet eylemesi hayret-efzây-ı uli'l-elbâb olup, müddet-i hayâtında bî-cürm ü günâh niçe bin kimsenin mekân ü me‘vâların seyf-i gadr ile hâk-i siyâh eylediğinden fazla, ba‘zı hâtıra-i za‘îfe ile hareminde mevcûd nisâ ve etfâlin hûn-ı nâ-hakların sûret-i katl-i ‘âmmda ihrâk ve vâfir ‘abîd ve memâlîkin harmen-i hayâtların şu‘le-i şemşîr-i zulm ile ihrâk eylediği meşhûr-ı âfâkdır. Şöyle ki, bu bâbda müşârun ileyhden zuhûr eden isrâf-ı katl ve hakn-ı dimâ, âyîn-i Moğol'u insâ ve bu hâlet-i müdhişeye vâkıf olanları te’lîm ü ibkâ eyledi. Bekây-ı nev‘ ve terâdüf-i şahs, irâde-i ezeliyye-i Rabbâniyye olup, müşârun ileyhin bu derecelerde rızây-ı Hakk'a mugâyir olan etvârı, ‘akl u şu‘ûruna îrâs-ı halel ve bu takrîb hilye-i hüsn-i zandan mu‘attal olarak umûr-ı kâ‘inâtı sû‘-i gümân ile mu‘allel eyledi.
Müşârun ileyh hâlûmeye mâlik ve fenn-i cifrden** istihrâc-ı mechûlâta mütehâlik olup, fâl u tîre misillü teveccüh ü tahmîne müsâdefe eden ef‘âlini halkın ba‘zısı [V ] kerâmetine ve ba‘zısı ‘ulûm-i cüz‘iyyede2916 [Ü4 ] kemâl-i mehâretine ve erbâb-ı kulûb, kuvve-i istidrâciyyeden münba‘is etvâra haml ederler idi. Cûd u ‘atâsı dahi erbâb-ı istihkâka mebzûl olmayup, huzûruna cihet-i isticdâ ile duhûl edenlerin ba‘zısını haddinden ziyâde nâyil-i cûd ve ba‘zısını dâne-i tüfeng ve nevk-i tîğ ile ‘âlem-i hestîden nâ-bûd edüp, vukü‘ bulan keyfiyyet, bu iki tâyifenin cebîninde menküş olduğunu yâd ve i‘tikâd-ı ceheleyi ifsâd eyler idi. Siniyy-i ‘ömrü mâ-beyn-i seb‘în ve semânîn, bir Vezîr-i vizr-âyîn idi.
*
^ı .ı^j^, c d j = Eğer aşağılık kişilere ikramda bulunursan ihanete uğrarsın [sana ısyân eder] anlamına gelen bu mısra‘ için bk. Mütenebbî, Divânü Ebi't-Tayyîb el-Mütenebbî, s. 298.
Cevdet Paşa bu ilmin adını yanlışlıkla “îlm-i Ca‘fer” (&gt;*? e^) şeklinde kaydetmiştir (Cevdet, Târîh, VII, 270).
