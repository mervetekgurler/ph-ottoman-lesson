Nasb-ı Defterdâr-ı Mısır
Kâhire-i Mısır'ın vâridâtını cem‘ u taksîm ve dahl ü harcını ta‘dîl ü tanzîm [V ] içün bir Defterdâr nasbı mukaddemâ tasmîm olunup, ba‘de'l-feth Şerîf Paşa ve ba‘dehû Recâ’î Efendi bu hıdmete me’mûr2 ve mûmâ ileyhimânın çi-gûnegî-yi hâlleri mukaddemâ keşîde-i silk-i sutûr kılınmışidi. Vuku‘ bulan ihtilâl hasebiyle bu âna dek o hıdmet-i lâzimeye bir kimse tahsîs olunmayup, Mısır'ın vâridâtı eyâdî-yi bîgâneye giriftâr ve hân-ı yağmâ gibi gürûh-ı mütegallibîne lokma-i şîrîn-güvâr olup, bu esnâda [Ü4 ] fazl-ı hazret-i Bârî ve teveccüh-i cenâb-ı Tâc-dâri'yle sınıf-ı ümerâ seyf-i siyâset ile makhûr ve fırka-i Arnabud cihet-i i‘tidâle tenzîl ile nizâm-ı memleket meysûr ve bu sebeble Mısır Defterdârlığı'nın efrâd-ı müteşahhısadan birine tefvîzi min-ehemmi'l-umûr olup, bundan akdem Süveys Gümrükcülüğü takrîbi ile âşinây-ı ahvâl ve kendüden hıdemât-ı nâfi‘a husûlü me’mûl-i3033 erbâb-ı ‘izz ü ikbâl olan Ahmed Efendi, mansıb-ı mezkûrun husûliyçün dest-bâz-ı temennî vü niyâz olup3034, hakkında mekârim-i Şâhâne zâhir ü bedîd ve işbu Şa‘bânu'l-mu‘azzam evâyilinde3035^ Mısr-ı Kahire Defterdârlığı'yla kühen-tırâz-ı kumâş-ı câh u i‘tibârı ceyyid ü cedîd oldu.
