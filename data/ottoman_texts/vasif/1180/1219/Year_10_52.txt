Ba‘zı vekâyi3036
Rûsiyyelü der-dest olan ‘ahid-nâme şurûtuna teşebbüs ile Vidin serhaddinde konsolos nasbını istid‘â ve bu husûsu dostâne inhâ etmiş idi. Fi'l-asl konsolos nasbı emr-i ticâret ü mekâsibe mebnî olup, Vidin mahall-i dâd u sited ve mevzı‘-ı ahz u redd olmadığından gayri, ehâlî-yi serhadd bu makûle muhdesât ile gayr-i me’nûs3036 ve konsolos ikamesi kasd olundukda, dostluğa münâfî bir hâlet tekevvünü mahsûs olup: “Devleteyn-i müttefikayn yek-dîgerin umûr-ı mahsûse [V ] ve mevcûdesinde fâyide vü zararı mülâhaza ve ‘âdât u rüsûm-ı mülkiyyesini muhâfaza vâcib ve bu istid‘âdan keff-i yed münâsibdir” deyerek Re’îsülküttâb Efendi tarafından kat‘î cevâb verildikde, Rûsiyyelü tarafından ba‘zı3037 maglata îrâd olunduysa dahi, bast olunan ecvibe-i müberhene kalb-i sengînlerini3038 ilâne ve bu da‘vâdan3039 dest-şûy-ı [Ü4 ] ferâğ olduklarını3040 izhâr u ibâne eylediler.
Nemçe İmperatoru bâlâda beyân olunduğu vech üzere Nemçe împeratorluğu'nu hânedânına tahsîs u takrîb ve izâfeten3041 Avuşturya İmperatorluğu'yla dahi telkîb olunmak üzere Bonaparta'nın împeratorluğu'nu kabûl etmekle, mâddeteyn-i mezkûreteyn, ya‘nî Nemçe İmperatoru'nun ‘ivaz u mukabele sûretinde3042 ihrâz etdiği mekasıd, Devlet-i ‘aliyye tarafından dahi tasdîk olunmak husûsu Nemçe Elçisi tarafından meclis-i mükâlemede beyân olunmuşidi. Zikr olunan keyfiyyet Bonaparta'nın İmperatorluk Rütbesi'nden neş’et ve Bonaparta'nın henûz İmperatorluğu Devlet-i ‘aliyye tarafından tasdîk olunmayup, umûr-ı dâhiliyyesine tatbîk ile kabûl mev‘ûd olmağla, hîn-i tasdîkde Nemçe İmperatoru'nun dahi bu imtiyâzı tahkik olunacağı Re’îsülküttâb Efendi tarafından ifâde vü ta‘lîk ve Nemçe Elçisi dahi bu kavli karîn-i sem‘-i rızâ ve Devlet-i ‘aliyye'nin va‘d-i meşrûtunu devletine inhâ eyledi.
