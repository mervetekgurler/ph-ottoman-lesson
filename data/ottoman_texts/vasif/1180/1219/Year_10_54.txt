‘Avdet-i Donanma-yi hümâyûn
Bir müddetden berü ‘Akkâ sularında meks ü ârâm ve Saydâ Eyâleti'ni Îsmâ‘îl Paşa'ya istihlâs ‘akabinde Âsitân-i sa‘âdet'e tahrîk-i mıkzâf-ı i‘tizâm eden Kapudân-ı deryâ Vezîr ‘Abdülkadir Paşa, işbu Şa‘bânu'l-mu‘azzamın yirmi beşinci Çehârşenbih günü' Donanma-yi hümâyûn'u mashûben bi's-selâme mersây-ı Tersâne-i ‘âmire'ye rabt etdikden sonra, Bâb-ı ‘âlî'ye gelüp, huzûr-ı Sadru's-sudûr'da iktisây-ı semmûr ile nâyil-i etemm-i sürûr oldu.
Bâlâda beyân olunduğu vech üzere müşârun ileyh Cezzâr muhallefâtı olarak yetmiş beş3047 bin yıldız altûnuyla bin kîse tahmîn olunan mücevherât ve sâyir eşyâyı getürüp teslîm ve eşyânın ma‘rifet ü nezâretiyle fürûht ve Îrâd-ı Cedîd Hazînesi'ne vaz‘ olunması irâdesi, Îrâd-ı Cedîd Defterdârı'na tefhîm ve Îsmâ‘îl Paşa'nın Saydâ tekarrürü mukabelesinde Sadrıa‘zam hazretlerine ve sâyir ‘uzamây-ı devlete ber-mûceb-i defter ifrâz eylediği mebâliğ dahi, Îrâd-ı Cedîd Hazînesi'ne idhâl ve yekûn-ı mâl “Hasale mine'l-cemeU'l-'ıkâl”* meselini [V ] irsâl eyledi.
