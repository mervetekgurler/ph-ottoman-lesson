Garîbe
Memkûrân-ı nefs-i bed-sigâl ve meshûrân-ı girişme-i rabbâtü'l-hicâlden iki nefer zen-dost ve mey-perest ki, müdâm-ı keyfiyyet-i mînây-ı muhâletat-ı nisvân ile ser-germ ve mey-i nâb-ı muvâsalat-ı zenân ile pür-şevk u dil-nerm idiler. [Ü4 ] Nidem ki, mesbûk-i kalıb-ı arzûları bir nigâr-ı sîm-endâm-ı nâzende-hırâma dûçâr olalar, nâ-çâr buhâr-ı dîg-i pür3048-galeyân iştihâları ser-pûş-ı dimâğlarına su‘ûd birle, galebe-i ihmirâr-ı şebak u teheyyücden nâşî dîdeleri, enâmil-i muhazzaba-i zenâna mümâsil ve perîşânî-hâtır-ı nâ-sabûrları zülf-i nigâra mu‘âdil olup, hevây-ı visâl ve arzû-yı ittisâl ile o serv-i çemen-zîb-i letâfetin sâye gibi fütâde-i hâk-i râhı ve hâst-kâr-ı yek-girişme-i nigâhı olarak gitdikçe kelimât-ı hâtır-rübây-ı ma‘şûka pesend ile miyânede yek-maslahat-ı ânî vukû‘una dehen-güşây-ı niyâz ve gûl-i merdüm-firîb-i beyâbân gibi semt-i girîve-i visâle sevk etmek içün hadî‘a-perdâz olmalarıyla, âhır-ı kâr ol âhû-yı vahşî-nihâd-ı sünbül-zâr-ı hüsn ü behceti, fütâde-i matmûre-i has-pûş-ı ihtiyâlleri edinceye dek, ber-taraf-sâz-ı gayile-i tekâsül ü tüvânî olurlar idi. Bu esnâda

◊ 25 Şa‘bân 1219 = 29 Kasım 1804 Perşembe. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
Ma‘cûncu Semti'nde bir hâne-i hâliyetü'l-cevânibde müste’ciren temekkün eden ba‘zı fevâhiş-i ‘ucâletü'l-meks ile def-i üvâm-ı nefs-i emmâre etmek üzere mukavele ve tarafeynden ke‘s-i mûcibü'l-istinâs-ı dâd ü sited münâvele olunup, gurûb-ı şems-i tâbân ‘akabinde kâr-bend-i iltika ve ber-fehvây-ı [mısra] ‘:
_ ......... . ...... *
Lâ-yentiku'l-lehvü hattâ yentika'l- ud
levâzım-ı münâdimeden olan âlât-ı lehv ü tarabı müheyyâ edüp, li'l-Müverrih3049:
Mey-i cân-bahş3050 ve sâkı-yi mahbûb
Dil-i ‘âşıkda gamm komaz aslâ [V ] Ne bu efkâr-ı dil-hırâş ey dil!
Kime kalmış bu kâr-gâh-ı fenâ
güftârıyla dâmen-efşân-ı zevk u safâ3051 olmuşlar idi. Bu hâl ile gâh irtişâf-ı mey-i seyyâle ve gâh gül-zâr-ı cemâlden [Ü4 ] iktitâf-ı gül-i dü-reng ü lâle ederler iken, nâ-gâh o sitâra sûhtelerin biri dâru'l-fıskı ve'l-fücUr olan mahall-i mezbûrun havlîye müşrif olan dervâzesinden bâlây-ı zemîne medd-i târ-ı nigâh edüp, ne görür nişânlı fener ile ‘alemdâr3052 ve eli sopalı ve başı astârlı birkaç nefer, mânend-i zebâniyân-ı sefer, ser-nümây-ı sâha-i zuhûr ve bu hâlet-i dehşet-resânı refîkına işrâb ile ikisi birden güm-kerde-râh-ı şu‘Ur olup, [mısra]3052:
İnne hulve'l-‘ayşi mahfûfun bi-mürr**
*

-y- jkş j- J4JJI jkj S = Ûd konuşmadıkça eğlence dile gelmez anlamına gelen bu cümle, Ebî Nuvâs ın jk^
3jAJi jki; J. 34in S / sy^Ji jı! jj syuı = Sukutu uzadığı zaman Ud'dan konuşmasını iste. Zira Ud konuşmadıkça
eğlence dile gelmez” mısra‘ının son kısmından alınmıştır; bk. EbU Nüvâs, Dîvânü Ebî Nüvâs, nşr. Wilhelm Ahwardt, Greifswald 1861, s. 16.
medlûlu üzere neş‘e-i ferah-fezây-ı müdâm ve takbîl-i leb-i ‘akık-ı fâmdan hâsıl olan sürûr u ibtisâmları keder-i dîr-güzâra münkalib ve havf-ı fezâhat u rüsvâyiyle kuvây-ı müdrike ve eczây-ı mütehayyileleri lerzîde vü muztarib olduğunu hem-zânû-yi mü’âlefetleri olan sillîta gûyâ istiş‘âr u istifhâm ve cürûh-ı mesâliha merâhim olan derâhim ile o gürûh-ı hevl-engîzin mazhar-ı dûr-bâş-ı indifâ‘ olacağlarını gerden-beste-i te‘ahhüd ü iltizâm eylediklerini i‘lâm eylediler. Bu kavl-i müzîlü'l-hevl bîçârelere mahz-ı ‘inâyet u tavl olduğundan, izhâr-ı rûy-i rızâ ve itmâm-ı maslahatı re’y-i savâb-nümâlarına ihâle ile tekrâr3053 makâle-i niyâz u recâ ve ol câdû-sîretân-ı bürîde-gîsû sûretâ kabûl-i ‘urâza-ı niyâz-mendî vü tekâpû etmeleriyle, fi'l-hâl3054 bâlây-ı hâneden nüzûl ve esvât-ı hafiyye ile sadede duhûl ‘akabinde hakk-ı sükût olarak meblağ-i ma‘lûmü'l-mikdâr ile kazıyyeyi teshîl ve bu ‘ukde-i müşkil-bendi nâhun-ı letâyifü'l-hiyel ile tahlîl eylediklerini ifâde [Ü4 ] ve mezbûrlar dahi bilâ-tereddüd ü mitâl meblağı edâda isti‘câl eyleyerek, ma‘arrat-i kebs ü habsden âzâde olup, nazm: [V ]
Muhtesib sâ‘ika-veş gelmede cânâ, kaçalım Yakmadan nâr-ı kazâ bâb-ı necâtı açalım
terâneleriyle birer fürceden geldikleri semte hâzim ve mürtekib oldukları kâr-ı nâ-hencârdan nâdim ü sâdim oldular.
‘Ale's-sabâh dâhil-i dâyiretü's-sû’-i musâhabetleri olan âlüfte-gânın biri bu kıssa-i hûş-rübâyı dîger ma‘şûkuna nakl edüp, zâbit ve nefer hey’eti ile rû-nümây-ı rîv ü firîb olanlar hâne-i ma‘hûdede pinhân ba‘zı zenândan tertîb olunup, esvâb-ı merdâne tedârüküyle o derd-mend-i bî-mâyeleri müşevveşü'l-hâl ve giriftâr-ı ser-pençe-i garâmet-i mâl etdiklerini zebân-âver-i makâl edüp, bâlâter-i keyd-i şeytân olan tâyife-i nisvândan ne derecelerde ihtirâz lâzım geldiği bu kazıyyeden müstebân olup, keyfiyyet-i mezkûre mahall-i ‘ibret-i sâde-levhân-ı rûzgâr ve bâ‘is-i itti‘âz-ı pend-gîrân-ı devrân olduğundan, sebt-i eczây-ı vekâyi‘ ve kurta-i âzân u mesâmi‘ kılındı.
