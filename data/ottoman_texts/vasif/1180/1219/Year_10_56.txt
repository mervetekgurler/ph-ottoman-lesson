‘Avdet-i Vâlî-yi Rumeli ve zikr-i ba‘zı ahvâl
Birkaç seneden berü Rumeli memâlikinde ser-zede-i zuhûr olan şûriş ü ihtilâlin def‘i bâbında evliyây-ı umûr ve ashâb-ı ‘akl u şu‘ûr, irtikâb-ı tüvânî vü kusûr etmediler ise dahi, sa‘y ü ‘amelleri mecrây-ı ahkâm-ı kazâ vü kadere tevâfuk etmeyüp, nehb ü garetle ülfet eden ehl-i bagy u şeka bir tarafdan ve ‘adâlet ve siyâset ma‘nâlarına âşinâ olmayan devlet me’mûrları3055 bir tarafdan Avrupa kıt‘asının eltaf u a‘deli [Ü4 ] olan Rumeli kutrunu cuğd u bûma me’vâ ve bu sebeble Beytü'l-mâl-i Müslimîn'i muzmahill ü ifnâ ve hazîne-i hakıkıyye hükmünde olan re‘âyâyı diyâr-ı ecânibe firâr [V ] ü temekküne ilcâ etmişler idi. Sadrıa‘zam ve bedr-i efham hazretleri Mısr-ı Kahire fethinden sonra Âsitâne'ye şeref-endâz-ı3056 kudûm olduklarında, bu keyfiyyete ıttılâ‘ u ‘usûr ile ciger-hûn ve tahsîl-i esbâb-ı nizâm zımnında3057 ihtirâ‘-ı suver-i gûnâ-gûn edüp, ez-cümle Depedelenli Vezîr ‘Ali Paşa tüvângerân-ı zemâneden olup, kesret-i emvâl ü emlâk ile ni‘am-i devlete müstağrak ve Rumeli beliyyesinin def‘ine zâtında kudret mahsûs olmak haysiyyeti ile Ser‘askerlik'e elyak görülüp, bi'l-istiklâl bu hatb-ı cesîme ta‘yîn ve cemî‘ mesâlihi tehvîn olunmuşiken, fiyâlet-i re‘y ü tedbîr ve hırs u tama‘-ı ‘âlem-gîr ile tarafından bir hıdmet-i nâfi‘a husûl-pezîr olmayup, kutr-ı mezkûr a‘vâm-ı mâziyyeden ziyâde mahall-i efâ‘îl-i şerr u şûr olduğuna binâ’en, ‘azli karâr-gîr-i Sadr-ı müşterî-tedbîr olmuşidi.
îskenderiyye Mutasarrıfı Vezîr İbrâhîm Paşa'da mehâyil-i ‘akl ü dirâyet ve semt-i ‘âdl ü dâda mümâyelet meşhûd olduğundan başka, i‘mâl edeceği asker, sâyirlerinin askeri gibi mahlût olmayup, her hâlde mazbût ve kuvve-i ‘asabiyyet ile yek-dîgere müştebik ü merbût ve bâ-husûs havf-ı mu’âhazât-ı3058 îlâhiyye ile zulm ü i‘tisâfdan müctenib ve dîn ü devlete bir nev‘ hıdmet ibrâzı zımnında her bâr derûnunda nâr-ı şevk u arzû mültehib olduğunu karâyin-i hâliyye ile Sadr-ı müşârun ileyh hazretleri tahkik buyurup, bu emr-i ehemmi [Ü4 ] ‘uhdesine ihâle etmek mekasıdı zamîr-i gîtî-işrâklarında3059 cilve-ger olmuşidi3060. Müşârun ileyhe hem-cins olan Depelenli ‘Ali Paşa tecribe vü imtihân olunduğuna nazaran, bu defa dahi bir maslahat görülmeyüp, emekler hebâ ve hazîneler ifnâ ve zîr-i destân u re‘âyâ tekâlîf-i şâkkaya mübtelâ olacağını nâs tefevvüh ile cins-i âharın takrîbini tekavvül eylediklerinde, cins-i âharda meleke-i kudret meslûb ve ekseri ‘adem-i âzmâyiş-i hurûb ile ma‘yûb olduğundan fazla, Ibrâhîm Paşa'yı ‘Ali Paşa'ya kıyâs, kıyâs ma‘a'l-fânk kabîlinden olup, zîrâ şey’eyn birbirine bir mâddede müşâbih olduğu hâlde, mâdde-i uhrâda muhâlif olmak emr-i tabî‘î olduğunu telmîh ve taraf-ı mebde’den ma‘lûla istidlâl olunan bürhân ile kavl-i sâbitini tashîh eyledi.
Binâ’en-‘alâ-zâlik bu kazıyye-i müsellemeyi mûcibe ve sâlibesiyle tardan ve ‘aksen huzûr-ı hümâyûna takdîm ü inhâ ve kâbil-i suver-i ma‘kûlât olan tab‘-ı eşref-i hazret-i Cihân-dârî'de dahi bu ma‘nâ cilve-nümâ olmağla, kuvvetden fi‘le îsâl olunmak bâbında ıtlâk-ı zimâm-ı izn ü ruhsat ve fi'l-hâl Eyâlet-i Rumeli Ser‘askerlik ile müşârun ileyhe tevcîh ü ‘inâyet olunup, istiklâl-ı tâmm ile nüfûz u i‘tibârı bâlâter ü ziyâde ve kâffe-i müsted‘iyyâtına ‘ale'l-ıtlâk müsâ‘ade olunarak, irâde-i Devlet-i ‘aliyye ta‘lîm-nâme-i Sadr-ı müşârunileyh ile refte refte tarafına ifâde olunup, bâlâda ber-vech-i tafsîl tahrîr olunduğu vech üzere Iskenderiyye'den kemâl-i levk u hâhiş ile hareket ve kulûb-i câsiye-i erbâb-ı şekâvete ilkây-ı ru‘b [Ü4 ] u dehşet ederek, asker ve kuvveti fevka'l-gâye olan Tokadcıklı'yı merkezinden berkende edüp, cem‘-i endek-şümâr ile sergerdân-ı deşt ü sahrâ ve ‘âkıbetü'l-emr ser-i bî-devletini kâlibed-i bedenden cüdâ eylediğinden gayri, bu reftâr-ı nâ-hencâr ile ‘ibâdullahı ızrâr eden sâyir eşkıyânın dahi ba‘zısını müdemmer ü makhûr ve semt-i salâha mâyil olanlarını itâ‘at-i devlete muztarr u mecbûr edüp, birkaç seneden berü kurt-ı mezkûrda zebâne-keş-i işti‘âl olan âteş-i şerer-bâr-ı fesâdı oldukça ıtfâ ve kuvve-i kâhire-i Saltanat'ı izhâr u ibdâ eyledi3061. ‘An-asl ‘adl ü dâd, sebeb-i âsâyiş-i ‘ibâd ve bâ‘is-i ma‘mûriyyet-i bilâd, belki ‘illet-i kam‘-ı usûl-i ehl-i bagy u ‘inâd olduğu3062 mir‘ât-ı suver-i hakâyık-ı eşyâ olan tab‘-ı tâb-nâk-ı Sadr-ı Âsaf-meniş'de mürtesem3063 olduğuna binâ’en, Ser‘asker-i3064 müşârun ileyhe her bâr [V ] tarîka-i3065 ‘adl ü dâda sülûk kazıyyeleri ihtâr ve hatt u tirhâlde za‘îfü'l-iyâd olan fukaraya cevr ü eziyyet olunmamak husûsâtı tenbîh ü iş‘âr2 olunup, müşârun ileyhin dahi kalbi müsta‘idd-i kabûl-i usûl-i nush u pend olduğundan3, hasbe'l-makdûr şîme-i ‘adâleti4 ihtiyâr ve askerini zabt u rabt ve o makuleleri5 Devlet-i ‘aliyye tarafından pey-der-pey6 i‘tâ olunan hazîne ile in‘âş edüp, irtikâb-ı evzâr ile fukarâya bâr olmadığından7, cenâb-ı Perverdigâr müşârun ileyhi tevfîkât-ı ‘aliyyesine sezâ-vâr8 edüp, el-yevm Rumeli'nin ekser mahallinde emniyyet ve mesâlik ü me‘âbirinde selâmet9 hâsıl ve serkeşân-ı memleket ve kat‘-ı tarîkı ‘âdet eden ehl-i şekavet10 tezkiye-i nefs ü inâbete mâyil oldular. [Ü4 ]
Hakk budur ki, Sadr-ı sütûde-tedbîr leyl ü nehâr bu maslahatın temşiyeti zımnında3066 zeyl-i himmet ü ikdâmı teşmîr edüp12, me‘mûr-ı müşârun ileyhin kâffe-i umûrunu teshîl ve tergıbât u teşvîkat ile ‘ukde-i umûrunu tahlîl13 edüp, nahl-i bâsik-ı14 himmeti müsmir ve gürûh-ı eşkıyâ dest-yârî-yi sa‘y ü ikdâmıyla ke'l-cerâdi'l-münteşir beyâbân u mîşe-zârda muhtefî vü müstetir15 olup16, fi's-subhi ve'l-mesâ17 Şehriyâr-ı cemîlü'l-âsâr dâme fî ‘avni'l-Meliki's-Settâr18* hazretlerine erbâb-ı kulûbdan isticlâb-ı du‘â ve19 bu hıdmeti celîle dahi sahâyif-i muhsenâtına kayd olunsa sezâ ve ahlâf u a‘kabına20 düstûru'l-‘amel olsa revâdır.
