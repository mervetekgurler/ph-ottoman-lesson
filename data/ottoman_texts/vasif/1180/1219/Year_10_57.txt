Teznîb3067
‘Adl, bir fi‘l-i cemîl ve bir tavr-ı celîl olduğuna “İnnellâhe ye’mürüküm bi'l-‘adl”* âyetinde olan fazîlet3068, tekaddüm-i delîl-i kat‘î olup, “Küllüküm râ‘in ve küllüküm mes’ûlün an-ra‘iyyeiih”’** mefhûmu dahi ‘adl-i sırf ma‘nasını mutazammın olduğu zâhirdir. Hulefây-ı Râşidîn ve e‘imme-i mühtedînden3069 sonra icrây-ı ‘adl kemâ-hüve hakkuhû mümkin olmadıysa dahi, “Mâ-lâ yüdrakü küllühû lâ yütrakü küllühû” me’âli3070 üzere bu ferîzayı bi'l-külliyye3071 terk u mugâdere, ihtilâl-i mülk ve müstelzim-i [V ] hülk olduğu mücerrebât-ı umûrdandır3072. Çin memâlikinde mütevattın olan eşhâs, milel-i muhtelifeden mürekkeb edyân-ı bâtıla ashâbından iken, sinîn-i mütetâvileden berü vaz‘ etdikleri3073 kanûnlarına mütâbe‘at ve ‘adl ü dâda ‘alâ-vechi'l-kemâl3074 rağbetlerinden nâşî, üç bin seneden berü devletleri istikrâr bulup, ‘avârız-ı mülkiyyeden ‘ibâret olan evbâş ve kuttâ‘-ı tarîk memleketlerinde nâ-bûd ve re‘yâları ehne’-i ‘ayş ile dâyimâ tesmîn-i vücûd ve ihtirân-ı nukûd edegeldikleri [Ü4 ] târîhlerde meşhûddur. Rumeli Vâlisi ednâ ‘adl ile seyr ü hareket eylediğinden, Rumeli'nin ihtilâli mündefi‘ olmağa tekarrüb edüp, bu sûretde3075 kemâl-i ‘adlin fazîlet ü3076 meziyyeti ne derecelere müntehî olacağı3077 serîre-şinâsân-ı rûzgâra3078 ednâ mülâhaza ile ma‘lûm olan kazâyâdandır. Biz yine sadede gelelim. Müşârun ileyhin ba‘zı mülâhazâta mebnî îskenderiyye taraflarına lüzûm-ı ‘azîmeti, tarafından tahrîr ve fi'l-asl hatt u tirhâlinde tahyîr olunduğuna binâ’en, iktizâ eden mahallere münâsib bâşbûğlar ile asker ta‘yîn edüp, sedd-i etrâf u enhâ eyledikden sonra İskenderiyye'ye ‘azîmet etdiğini inhâ eyledi.
