Katl-i Ağa-yı Belgrad
Ocağ turnacılarından Halîl Ağa mukaddemâ Belgrad Ağalığı'nda zûrbalar ile ittifâk ve Kadı'sı Nu‘mân Paşa-zâde Sa‘dullah Efendi'yi idhâl-i dâyire-i ‘ahd ü mîsâk edüp, Muhâfız bulunan Vezîr Mustafa Paşa üzerine hücûm u i‘dâm ve emvâl ü eşyâsını miyânelerinde iktisâm etmişler idi. Kadı ve Ağa'nın havf-ı mu’âhaze ile ba‘de'l-in‘izâl Belgrad'dan ‘adem-i hurûcları agleb-i ihtimâl olduğuna binâ’en, Efendi-yi mûmâ ileyhe Mahrec i‘tibâriyle [V ] Üsküdâr tevcîh olunduğu haberi tarafına i‘lâm ve kalbinden izâle-i hadşe vü evhâm olunmağla, bu sürûr ile Belgrad'dan şedd-i zeberteng-i nehzat ve vâsıl-ı Âsitâne-i sa‘âdet oldukda, nefy ü iclâsı emri mü’ekkillere teslîm ve hılâl-i tarîkde tesmîm olunup, Belgrad Ağası'nın i‘dâmında ‘usret ve vaktine ihâle ile her bâr hakkında ihtilâs-ı fursat derkâr iken [Ü4 ] Bosna Ağalığı'nı taleb ve recâsı karîn-i müsâ‘ade-i ehl-i rüteb olup, mahall-i mezkûrda dahi hakkında siyâsetin icrâsı müte‘azzir ve bilâhare Edirne Ağalığı'na bi't-taleb mütesaddır olup, i‘dâmiyçün mukaddemce emr-i ‘âlî irsâl ve Edirne'ye vürûdundan iki3079 gün sonra mahnûkan i‘dâm u istîsâl olundu.
Devlet-i ‘aliyye'ye ihânet ve tama‘ u garazdan nâşî hevâcis-i nefsâniyyeye mütâbe‘at eden hazele-i nâs, füshat-ı ecel ile bir zemân refâh u âsâyiş ihtilâs eylerse dahi, şehbâz-ı kazâ, mıhleb-i kahr u fenâ ile mürg-ı rûhunu iftirâs edegeldiği bu def‘a dahi tecribet-güzâr-ı erbâb-ı ‘akl u kıyâs oldu.
