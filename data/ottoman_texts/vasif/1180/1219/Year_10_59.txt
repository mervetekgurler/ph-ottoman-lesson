Garîbe
‘An-asl Galata'da Meyhâneci olup, ‘“Arab-oğlu” nâm zimmî kârını terk ve bir sefine peydâ ve Mısr-ı Kâhire'den me’zûnen ‘avdet eden on sekiz nefer mikdârı Arnabud'u sefinesine vaz‘ u imlâ ve enginde merkumlar der-hâb iken mâllarına tama‘an birkaç neferini ihlâk ü ifnâ eylediklerini, enbârda olan pes-mândeleri3080 hiss ile sefineye âteş ilkâ ve mesfûr ile tâyifesi fi'l-hâl tahlîs-ı nüfûs-ı [V ] habîselerine iştigâl ve sandala binüp Rodos'a vusûllerinde, sefinelerinin istihlâkini îmâ ile setr-i serîre-i hâl etmişler idi. Takrirlerinde mübâyenet ve tavr u hareketlerinde şâyibe-i mel‘anet hiss olunduğundan, Rodos Mutasarrıfı Hasan Bey mesfûrları Âsitâne-i sa‘âdet'e irsâl edüp, hakıkat-i hâli inkâr ve ba‘de'l-ısrâr bâlâda vuku‘-yâfte olan sûreti ikrâr eylediklerinde, zikr olunan ‘Arab-oğlu'nun gerden-i hıyânetine havâle-i [Ü4 ] tîğ-i âteş-bâr ve bâkıleri küreğe vaz‘ ile ‘ibret-i bed-endîşân-ı rûzgâr kılındı.
