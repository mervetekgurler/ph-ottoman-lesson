Nasb-ı Defterdâr be-Tersâne-i ‘âmire
Devlet-i ‘aliyye-i ebediyyü'l-istimrâr mahzâ latîfe-i gaybiyye-i îlâhiyye ile nümâ-yâfte-i iştihâr olup, mebâdî-yi zuhûrlarından berü cihâd u gazâya râgıb ve niçe melâhim [V ] ü2 megazîye iktihâm ile ekser-i ahyânda kefere devletlerine galib olup, devlet-i rûz-efzûnları yevmen-fe-yevmen kesb-i ittisâ‘ u bestat ve karnen-ba‘de-karnin i‘lâ‘-i3 kelimetullâha sarf-ı nîrû-yı vüs‘ ü tâkat ile sît-i ‘âlem-gîrleri vâsıl-ı ser-menzil-i gayet olup, gazavât-ı bahriyyede olan fezâyil-i muzâ‘afeye neyl ü vusûl [Ü4 ] ile cihâdın iki mertebesini cem‘ ve bu sebeble berren ve bahran usûl-i şecere-i mel‘ûne-i müşrikîni berkende vü kam‘ etmek devâ‘îsi kulûb-ı sâfiyyelerinde cevelân ve feth-i Kostantîniyye'den sonra cem‘-i sefâyin ü merâkib ve tertîb-i cüyûş u ketâ’ib ile kirâren ve mirâren cümû‘-ı küffârı4 perîşân ve sefinelerini âteş-i kahr u nekâl ile sûzân eyledikleri, yâd-dâşt-ı tevârîh-i şinâsân-ı zemân olup, cülûs-ı meymenet-me’nûs-ı hazret-i Tâc-dârî'ye gelinceye dek donanma, gayet-i sınâ‘iyyesini bulamayup, edevât-ı lâzime nakd ü pîşîn ile vakt ü zemânında istihsâl olunamadığından, her şey’ girân-behâ ile iştirâ ve te’ahhur-ı kıyem sebebi ile mesârif-i zarûriyye-i donanma muzâ‘af u dü-bâlâ olduğundan gayri, zevâyid ü ‘avâyid-i nâ-becâ ile idârede zahmet ve zâbitân ve levendânın ‘alâyif ü mukannenâtlarını edâda3106 küllî meşkat hâsıl olup, bu fesâdâtın defiyle tekmîl-i noksân ve tahrîr-i şüc‘ân ve ihzâr-ı âlât ve tetmîm-i mühimmât husûslarına himmet-i kûh-endâz-ı3107 Cihân-dârî'leri te‘alluk edüp, birkaç sene zarfında ‘avn ü ‘inâyet-i Bârî ile Tersâne-i ‘âmire fevka'l-hadd muntazam u ma‘mûr [V ] ve merâkib ü sefâyinin her cinsini mütekessir ü mevfûr olup, düvel-i şedîdü'ş-şekîmeye mukabil ve sademât-ı müşrikîne hâciz ü hâyil bir donanma tedârüküyle, Devlet-i ebed-kıyâm vâreste-i gezend-i a‘dây-ı li’âm olup, ancak bahra mücâvir olan ba‘zı düvel, tersâneleri umûruna teferru‘ eden esbâbı bi-kemâlihâ tanzîm ve askerîsini3108 tahsîs ile cihet-i harb-ı bahrı ta‘lîm ve bu ihtimâm u tekayyüd sebebleriyle [Ü4 ] donanmaları mazbût ve zâbitân ve neferâtı müstakıll ve gayr-i mahlût olup, hîn-i iktizâda fî-esra‘i'z-zemân sefinelerini donatmak ve me’mûr oldukları mahalle gitmek isti‘dâdını3109 tahsîl ve taleb-i nef‘ ü cedvâ ile memâlik-i kasıyyeye seyr ü sefer eyleyerek, hayli memâlik ve sevâhili mülk-i kadîmlerine tavsîl ve kavm-i mesfûrun ehl-i İslâm ile cibillî ‘adâvetleri ve memâlik-i İslâmiyye'ye sû‘-i niyyetleri olduğuna binâ’en, umûr-ı deryâda nev-be-nev ihtirâ‘-ı sanâyi‘ u fünûn ve ihdâs-ı mekâyid-i gûnâ-gûn edüp, ber-minvâl-i meşrûh gürûh-ı müşrikînin bu ‘asırda nizâm verdikleri umûr-ı bahriyyelerine mukabele ve bi'l-müvâzene tertîb-i esbâb-ı mücâdele Devlet-i ‘aliyye'ye farz-ı ‘ayn mesâbesinde olup, şöyle ki, müsâmaha vü ihmâl3110 ile vâcibât-ı tekabülde izhâr-ı tüvânî vâhîmü'l-‘âkıbe olduğu, Şehriyâr-ı dîndâr dâme fî ‘avn''s-Settâr* hazretlerinin mevrid-i ilhâmât-ı Rabbâniyye olan zamîr-i Hûrşîd-i izâ’etlerine münkeşif ve bu hâtıra-i Mülûkâne3111 erkân-ı Saltanat'a ilka olundukda, cümlesi “Sadaka'l-emîr”** [V ] kavliyle mu‘terif olmuşlar idi. Binâ’en-‘alâ-zâlik bu mâdde-i lâzimü'l-i‘tinâ erbâb-ı şûrâ ile mecâlis-i ‘adîdede müzâkere ve herkes pergâr-ı fikrini idâre ile lâyihalar ‘arz u takdîm ve bu emr-i ehemmin sâdırât u vâridât-ı keyfiyyeti ifâde vü tefhîm olunup, bilâhare Tersâne Emâneti ref‘ ve müstakıllen bir Defterdâr nasb olunup, tedârük olunacak emvâl ihtizânı içün Kapu-arası'nda bir hazîne mahalli tahsîs3112 ve müceddeden kanûn-nâme sebt ü tansîs olunup, muktezâsı [Ü4
] üzere hareket ve tevkır-ı neferât ve tahkîm-i âlât ile sefâyin-i donanma hadd-i i‘tidâle iblâğ olunmak kazâyâsı temhîd ve sûret-i mezkûre müstahsen-i Şehriyâr-ı bâhirü't-te’yîd olup, bundan akdem Françe'ye sefâretle me’mûr3113 ve o tarafda umûr-ı donanmaya kesb-i ıttılâ‘ u kusûr eden sâbıka Muhâsebe-i Evvel es-Seyyid ‘Ali Efendi'de bu hıdmete liyâkat ü istihkak melhûz olduğuna binâ’en3114, Zahîre Nâzırı'na takdîmen Şıkk-ı Sâlis i‘tibâriyle iksây-ı hil‘at ve bu sebeb-i kavî ile nâyil-i ‘izz ü rifat olup, fürû‘ât-ı me’mûriyyeti der-dest-i nizâm olan kanûn-nâme-i hümâyûn, inşâ’allâhü Te‘âlâ tetmîm olundukda, mecelle-i vekayi‘a kayd olunacağı tasmîm olundu.
