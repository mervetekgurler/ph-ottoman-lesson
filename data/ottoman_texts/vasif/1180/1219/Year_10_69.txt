Garîbe
Şeyhulislâm-ı esbak ‘Âşir Efendi vefât etdikde, ‘uhdesinde olan Tırnova ve Bayındır arpalıklarına ba‘zı sudûr-ı kirâm Şeyhulislâm-ı vakt sânehullâhu ‘am'l-mıak** hazretlerini tergıb ve mutasarrıf oldukları arpalıklar âhara verilüp, ile'n-nihâye silsile [V ] olarak birkaç âdem tatyîb olunacağını şifâhen ifâdeleri re’y-i3123 rezînlerine tevâfuk edüp, kendi arpalıklarını sâbıka Sadr-ı Rûm3124 ‘İsmet Beyefendi'ye ve mîr-i müşârun ileyhin arpalıklarını âhara tevcîh ile ‘ulemây-ı ‘izâmın ba‘zısını terfih buyurdukları hılâlde, Rumeli Pâyesi olan ‘İzzet Beyefendi'nin arpalığı mahsûlü üç bin guruşa3125 mütekarib iken, ber-vech-i ilhâk Bayındır'a tâlib ve haberleri müte‘âkıb oldukda, sâyirlere nisbetle müşârun ileyhin arpalığı nemâdâr olmak cihetiyle hakkında istiksâr3126 ve nizâm verilan sûret kavl-i leyyin ile tarafına iş‘âr olundukda, mahrûr-ı tâbiş-i infi‘âl ve bâ‘is-i renciş-i cenâb-ı Fetvâ-penâhî olur ba‘zı kelimât-ı nâ-ber-câyı medâr-ı makal eylediğinden başka, resmen iftârlarına ‘adem-i icâbet ile izhâr-ı gayz u nefret etmişidi. Şeyhulislâm-ı [Ü4 ] sellemehü's -selâm hazretleri ‘an-asl hüsn-i ahlâk ile muttasıf ve evzâ‘-ı3127 nâsdan tegafül ile kemâl-i sabr u tehammülüne ‘âlem3128 mu‘terif iken, [mısra]‘:
— . _ _ . , _____ _ *
Velâkin yefîzu'l-ke sü inde'mtilâ ihâ
mefhûmu üzere ‘İzzet Bey'in bu vaz‘-ı garîbi muhıll-i hürmet-i mesned ‘add olunduğuna binâ’en, bir nev‘ cezâ ile rağme-enf tasavvurunu buyurmuşlar idi. Leyletü'l-‘îd mu‘tâd olduğu vech üzere sudûr-ı kirâmı dânişmendler mîr-i müşârun ileyhin zîr u bâlâsından tahsîs bi'z-zikr ile ref‘ edüp, bi'l-münâvebe mahall-i mahsûslarına da‘vet ve her birini ‘ale'l-infirâd istifsâr-ı hâtır u nevâzişle memnûn-ı rağbet [V ] buyurup, mîr-i müşârun ileyhi bu iltifâtdan mehcûr ve ebnây-ı cinsi hakkında cereyân eden lutf u ‘ârifeden hirmân ile beyne'l-kavm zelîl ü makhûr eyleyerek, vaz‘-ı nâ-hemvârına mükâfât ve icrây-ı şîve-i terhîbât eyledi.
Makâm-ı ‘ulyây-ı Meşîhat ile mültefit ü ser-efrâz ve Riyâset-i ‘ulemâ ile mesned-nişîn-i çâr-suffe-i tehayyüz ü imtiyâz olan zevât-ı ‘izâmın kadr ü şânlarına hürmet ve mesnedi bülendlerine terettüb eden ednâ nakîsadan hıfz u vikâyet, de’b-i dîrîn-i devlet ve belki mehaccetü'l-beydâ‘-i dîn ve şer‘-i mutahhar-ı hazret-i Seyyidü'l-mürselîn'e bir nev‘ hıdmet kabîlinden olduğu hasebiyle, mîr-i mûmâ ileyhden ser-zede-i zuhûr olan tavr-ı tehevvür ü gurûr şâyed sâmi‘a-güzâr-ı Şehriyâr-ı kâmilü'ş-şu‘ûr olup, hakkında tevlîd-i gazy u nefret eder ihtimâlâtı ba‘zı hayr [Ü4 ] -hâhân-ı devlet tarafından mîr-i mûmâ ileyhe nâzikâne işrâb ile hakkında imhâz-ı pend ü nasîhat kılınup, bu kelâm-ı ma‘kül dehlîz-i sâmi‘asına duhûl edüp, fi'l-hâl ziyâret-i cenâb-ı Fetvâ-penâhî'ye dâmen-çîn-i ‘azm ü şitâb ve vaz‘-ı sâbıkından izhâr-ı istihyây-ı zımnî ve isti‘fây-ı ma‘nevî ile bâdire-i muhayyileden vâreste vü reh-yâb oldu3129.
