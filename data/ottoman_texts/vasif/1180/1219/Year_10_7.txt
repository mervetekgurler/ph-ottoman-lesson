İhsân-ı pâyehâ
Anadolu Pâyesi olan ‘Osmân Paşa-zâde ‘İzzet Bey'in bu def‘a dahi kevkeb-i nühüfte-ziyây-ı bahtı dirahşân ve mazhar-ı lutf-i Şehriyâr-ı zemân olup, akrân u emsâline tekaddüm ve Muharremü'l-harâmın yirminci günü'' Rumeli Pâyesi'yle kesb-i esbâb-ı te‘azzüm eyledi. İmâm-ı Evvel-i Sultânî olan Dervîş Efendi'nin kıdem-i tarîkı olmak haysiyyeti ile bu tafra-i nâgeh-zuhûrdan izhâr-ı te‘essür ve hakkında merhamet-i Şâhâne erzânî buyurulmak bâbında eşk-rîz-i [V ] te‘effüf ü tehassür olmağla, niyâzı karîn-i müsâ‘ade-i Şehriyâr-ı bende-nüvâz ve müşârun ileyh dahi [Ü4 ] mukaddem târîh ile Rumeli Pâyesi'n ihrâz ve bu ‘ârife-i hâtır-sâzî ile tahsîl-i dest-mâye-i imtiyâz eyledi.
Yevm-i mezkûr -ki Rikâb günü idi- sadr-ı ‘âlî-makam ve Şeyhulislâm hazerâtı Dârü's-sa‘âdeti'ş-şerîfe Ağası hazretlerinin meclisinde vakfe-gîr-i istirâhat iken, İmâm-ı Sânî, kadd-hamîde-i du‘â-hânî ve lisân-ı hâl ile niyâz-mend-i ‘âtıfet-i Cihân-bânî olup, Âsaf-ı sütûde-elkab, Müfti'l-enâm cenâblarına hıtâb ve şu Efendi pâyeden mahrûm olmak revâ olmadığını, işrâb eyledikde, Dârü's-sa‘âde Ağası hazretleri ‘inâyet-i vâlâ, mûcib-i mahzûziyyet-i ‘âlem-i bâlâ olacağını îmâ ve mûmâ ileyhe dahi Anadolu Pâyesi recâ olunacağı zemân, sâbıka İstanbul Kadısı ‘Ali-zâde Efendi'nin cihet-i ‘ilmiyye ile rüchâniyyetini Şeyhulislâm Efendi hazretleri der-meyân ve Anadolu Pâyesi'yle cezlân olunmasının ensebiyyetini ifâde vü beyân etmekle, mâddeteyn-i mezkûreteyn Silahdâr Ağa vesâtatiyle Südde-i su‘âd'a ‘arz u istîzân ve İmâm-ı Sânî, tâlî ve ‘Ali-zâde, mukaddem olmak üzere ikisine dahi Anadolu pâyeleri ihsân olundu.
