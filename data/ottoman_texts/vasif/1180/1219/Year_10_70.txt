Vukü‘-ı tevcîhât
Ricâl-i devletde kesret ve menâsıbda kıllet olduğuna binâ’en, müntefa‘un-bih ba‘zı mansıbın terfî‘i ile ehl-i rüteb ve ekâbiri ırzâ ve kalîlü'l-îrâd olan menâsıb-ı celîleye tasarrufât-ı ‘akliyye ile îrâs-ı vefr ü nemâ lâzım geldiğinden, Defter Emâneti îrâdı teksîr olunarak fi‘le çıkup, Nişâncılık vâridâtı dahi teksîr olunmak menvî-yi zamîr olduğundan başka, nev-be-nev izâfeten ve ‘ilâveten3130 [V ] tekessür eden eshâm harcı dahi şahs-ı vâhide münhasır ve sûretlerinden vâfir mebâliğ husûlü zâhir olup, mütevessitât-ı menâsıbdan ‘add olunarak zevât-*

ı«^ı a^ yuJJi j£ yJj = Fakat boş kase dolduğu zaman taşar anlamına gelen Arapça bir deyiştir; bk. en-Nüveًyrًî, Nًihâyetü'lً-Eًreb fî Fünûni'l-Edeb, VI, 79.
ı müteşahhısadan birine her sâl tevcîhi münâsib görülmekle, rütbeleri terfî‘ olunan menâsıb ve müceddeden îcâd olunan Sehim Mukâta‘acılığı ‘alâ-vechi't-tertîb nakş-ı sahâyif-i vekâyi‘ kılınmak tasvîb olundu. Binâ‘en-‘alâ-zâlik işbu Şevvâlü'l-mükerremin dördüncü Sebt günü' giceden med‘uvv olan ashâb-ı merâtib ve ashâb-ı menâsıb Bâb-ı ‘âlî'de cem‘ olup, vakt-i muhtâr hulûlünde Kapudân-ı deryâ Vezîr Îsmâ‘îl Paşa'ya ibka hil‘ati iksâ ve ricâl-i Bâb takrîr-i hıdemât-ı mahsûsalarıyla kayd-ı evhâm u endîşeden [Ü4 ] ihlâ olunup, fekat Çavuş-başılık, sâbıka Sadrıa‘zam Kethudâsı ‘Âtıf Ahmed Efendi'ye ve Kethudâ Bey Kitâbeti, sâbıka Atlu Mukabelecisi Hamîd Efendi'ye tevcîh olundu. Şıkk-ı Evvel Defterdârlığı, Mutasarrıfı Seyyid Feyzullah Efendi'ye ve Şıkk-ı Sânî Defterdâlığı, el-Hâc Îbrâhîm Efendi'ye ve Şıkk-ı Sâlis Defterdârlığı ve Umûr-ı Bahriyye Nezâreti, es-Seyyid ‘Ali Efendi'ye ve Şıkk-ı Râbi‘ Defterdârlığı, Hubûbât Nâzırı Ahmed Efendi'ye ibka olundu. Nişâncılık câh-ı refî‘i mukaddemâ ‘Akkâ'ya me’mûr3131 olan Şâmî Râgıb Efendi'ye tevcîh olunup, nez‘ u istihlâsı bâ‘is-i fütûr-ı şevk u himmeti olur mülâhazasıyla ibkası istısvâb ve Defter Emâneti'ne sâbıka Çavuş-başı olan Sa‘dullah Efendi intihâb olundu.
Rûznâmçe-i Evvel mansıbı ile Feyzî Bey-zâde Mehmed Bey tatrîb ve Baş-muhâsebe, Cidde Vâlîsi'ne îsâl-i hazîneye3132 me’mûr3133 Eginli Mustafa Efendi'ye eğerçi muvakkaten tevcîh ile muntazır-ı eyyâm-ı tevcîhât olan ekâbir-i devlet-i muhtelicü's-sudûr olmuşlar idi. Ancak mûmâ ileyh bu tarafdan hareket eyledikde, küllî harc-ı râh ile insırâf ve mansıb-ı mezkûra tasarrufu mahz-ı isrâf kabîlinden olduğu hâtır-güzâr-ı Sadr-ı Âsaf-evsâf olmağla, câh-ı mezkûr3134 ile Defterdâr-ı sâbık Hasan Tahsîn Efendi tatyîb olunup, Haremeyn Muhâsebeciliği, es-Seyyid Mehmed Efendi'ye tevcîh ve Cizye Muhâsebeciliği ile ‘Azmî Ahmed Efendi terfîh olunup, Emânet-i Şehr ve Darb-hâne ve Matbah ibka ve Arpa Emâneti ile sâbıka Büyük Tezkireci Ahmed Bey ırzâ olunup, Barut-hâneler Nezâreti, [Ü4 ] kemâ-fi'l-evvel [V ] Râgıb Efendi'ye muhavvel ve Anadolu Muhâsebeciliği ile sâbıka Çavuş-başı Mehmed ‘Ârif Efendi dest-nevâzende-i sadr-ı ecell olup, Masraf-ı Şehriyârî Kitâbeti ‘Azîz Efendi'ye tefvîz ve Süvârî Mukabeleciliği ile Sâlih Paşa-zâde Hüseyin Bey'in edhem-i ikbâli tervîz

◊ 4 Şevvâl 1219 = 6 Ocak 1805 Pazar. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
olundu. Eshâm Mukâta‘acılığı, sâbıkâ Defter Emmi Hasan Efendi'ye ihsân ve Yeniçeri Kitâbeti ile ‘Osmân Efendi ferhân kılınup, Sipâh Kitâbeti ile sâbıka Kethudâ Kâtibi es-Seyyid Îbrâhîm Efendi'nin hâtır-ı meksûru mecbûr ve Silâhdâr Kitâbeti ile leyl ü nehâr serâyir-i devlet tahrîriyle ifrâğ-ı cehd ü iktidâr eden Âmedî-yi Re’îsülküttâb ‘Îzzet Beyefendi mesrûr oldu. Mevkûfât mansıbı ile Dervîş Paşa kayını Tâhir Efendi dil-şâd ve Mâliyye Tezkireciliği ile Masraf-ı sâbık ‘Ali Reşîd Efendi nâyil-i ehass-ı murâd ve Kalyonlar Mevâcibi Kitâbeti tevcîhâtdan mukaddem müceddeden tevcîh olunan Kadrî Efendi'ye ibkâ ve Küçük Rûznâme ile Binâ Emîni Hüseyin Efendi mazhar-ı hüsn-i3135 cezâ olup, Piyâde Mukâbeleciliği ile Nûrî Efendi'nin mühr-i rifati rahşende vü berîk ve Küçük Evkâf Muhâsebeciliği ile ‘Alâ’eddîn Paşa Kapu Kethudâsı el-Hâc ‘Ömer Efendi tashîh-i tarîk eyledi.
Haremeyn Mukâta‘acılığı ile Hazîne'den muhrec Mahmûd Nedîm Efendi kesb-i neşât ve Cebeciler Kitâbeti ile Bekir Paşa-zâde Sa‘dullah Bey tahsîl-i mâye-i şevk u inbisât eyleyüp, sâyir ocağlar kitâbeti kemâ-kân mutasarrıflarına ihâle ve menâsıb-ı bâkıyyeye erbâb-ı istihkâk u ehliyyet inâle olunduğundan [Ü4 ] gayri, bu hân-ı ni‘amâdan hisse-yâb olamayan hâcegân, nuküd-ı firâvân ile memnûn ve du‘ây-ı Şâhâne'yi resîde-i küngüre-i çarh-ı nîl-gûn eylediler.
Dergâh-ı ‘âlî Yeniçeri Ağası3136 ve3137 rikâb ağaları bi-ecma‘ihim ibkâ ile rehîn-i istibşâr u ihtizâz ve Baş-bâkî Kulluğu'yla Şehsüvâr-zâde Hamdullah Bey i‘zâz ve Cizye Baş-bâkî Kulluğu Yeğen Îbrâhîm Ağa'ya irfâz olunup, Sipâh Ağalığı ile Yahyâ Paşa-zâde3138 [V ] ‘Ali Bey ser-germ-i silâf-ı sâff-ferhat ve Silâhdâr Ağalığı'yla Monlaş-zâde Mehmed Bey manzûr-ı lihâza-i şefekat oldu.
Yevm-i mezkûrda vüzerây-ı ‘izâm tevcîhâtı vâki‘ olup, Bosna Eyâleti ile sâbıkâ Selânik Mutasarrıfı Vezîr es-Seyyid Mustafa Paşa kesb-i sürûr-ı bî-pâyân ve selefi Vezîr Ebûbekir Paşa, Selânik Sancağı'yla tebdîl-i mekân ve Anadolu Eyâleti'yle sâbıkâ Sivas Vâlîsi Vezîr Yûsuf Paşa minnet-dâr ve selefi Vezîr Seyyid ‘Abdurrahmân Paşa, Karahisâr Sancağı'na pây-endâz-ı inhidâr ve Silistre Eyâleti'nin tevcîh emri3139 Hanya Muhâfızı Vezîr
‘Osmân Paşa'ya ba‘s ü tesrîb ve mutasarrıf olduğu3140 Diyârbekir, sâbıkâ Belgrad Muhâfızı Vezîr Hasan Paşa'ya ilhâk olundukda, Resmo Sancağı tevcîh olunan Vezîr Husrev Paşa'ya Hanya Muhâfazası tasvîb ve Sivas Eyâleti, Hotin muhâfazasında Vezîr Mehmed Paşa'ya ber-vech-i ilhâk ihsân ve sâyir eyâlât, mutasarrıflarına ibkâ ile her biri müstağrak-ı bahr-i lutf-i bî-pâyân-ı Şehriyâr-ı cihân oldu.
