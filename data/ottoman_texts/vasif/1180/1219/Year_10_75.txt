Matlab-ı nefîs der-ma‘nây-ı Sadâret-i ‘uzmâ ve lüzûm-ân-ı rütbe-i vâlâ
Fi'l-asl târîhden garaz-ı aslî cem‘-i fevâyid ve tarh-ı mâ-lâ-ya‘nî ve zevâyid olup, sâmi‘a-res-i tahkik olmayan mevâddı rişte-keş-i şîrâze-i beyân etmek, tenşît-ı kulûbâ bâdî ve bir meclis-i nüzhet-fezâdan tenâvül-i nukl-i gûnâ-gûn ile tahsîl-i mâye-i tarab u şâdî olduğuna nazaran, ma‘nây-ı Sadâret ve mefhûm-ı Vezâret'i tafsîl ile bu cüz’ü tekmîl münâsib görüldü.
Merâtib-i mülûkiyye ve menâsıb-ı ‘aliyye-i Sultâniyye'nin eşref ü a‘lâsı ve ‘izz ü rifat-i hükûmetin gayet ü müntehâsı Vezâret'dir. Lafz-ı Vezâret “Müvâzera”dan me’hûzdur. Müvâzera, [Ü4 ] mu‘âvenetdir. Bu takdîrde Vezâret —Mutlak i‘ânet” ma‘nâsınadır. Ba‘zılar “Vizr'den me’hûzdur” dediler. Vizr, “Sıkl” ma‘nâsınadır, ya‘nî eskal-ı Saltanat'ı tehammül eder, demek ola. Bu dahi ma‘nây-ı mu‘âvenete râci‘ olmağın, ancak kavl-i evvel sahîh u mu‘teberdir. Cenâb-ı Kelîm'in “Üşdüd bihî ezrî”3148 dediği, bu ma‘nâyı mü’eyyiddir. Hakayık-ı umûrdan bahs eden ‘ulemây-ı hikmet “Beyn” dediler ki, cemî‘ devletin nizâm-ı hâline sebeb olan merâtib erbâbının ahvâline bizzât tekayyüd, sâhib-i Saltanat'ı işgal ve evkatını istî‘âb etdüğünden mâ‘adâ, bunlar ile kendü beyninde nâmûs-ı sâyir menzilesinde bir ferd-i müdebbir olmamak kanûn-i heybete münâfî ve resm-i Cihân-dârî'ye mugayir olmağın, usûl-i mecâmi‘-i umûr olan merâtib-i ricâlin üzerlerine nâzır ve infâz-ı hall ü ‘akd ve redd ü kabûlde ‘umûmen ashâb-ı menâsıba hâkim ü âmir olmak içün bir ferd-i müte‘ayyine te‘ayyün ü vücûd verilmek zarûriyyâtdan oldu. Ve ol te‘ayyün ü ıstınâ‘a ihtiyâr olunan merd-i celîlü'l-

1 sebeb Ü4, A : + [Bu kelime satır arasına kaydedilmiş olup, kelimenin altında ve metnin içinde yer alan “‘illet” ifadesinin üzeri çizilmiştir] V

◊ 29 Şevvâl 1219 = 31 Ocak 1805 Perşembe. Metnimizde belirtilen gün ile bizim ilgili eserlerden istifade ile belirttiğimiz gün arasındaki farklılık, hilalin görülmesinden kaynaklanmış olmalıdır.
i‘tibâr istiklâl-i ‘izz-i Saltanat ile devâ‘î-yi ‘umûm u kesretin mekadîr-i muktezayâtını bilmekde kâmil ve Pâdişâh ile nâs beyninde inhirâf-ı mîzân ile tarafeyn birbirine tuğyân etmamek maslahatı içün berzah-ı hâyil olup, tedbîrât u tasarrufâtı cümle makbûl ve hayr u şerr-i umûr cümle kendüden mes’ûl, salâh-ı dîn ü devlete bezl-i vüs‘ etmeğe mütekeffil, cümlenin üzerine galib-i mu‘tedil ve nâzır-ı müstakıll olmak haysiyyeti ile nâmına “Vezîr-i a‘zam” ve “Vekîl-i mu‘azzam” [Ü4 ] ve rütbesine “Sadâret-i ‘uzmâ” ve “Vekâlet-i kübrâ” ıtlâk etdiler.
Menâsıb-ı devlet ve rüteb-i Saltanat'da bundan ‘âlî makam yokdur. Bu Vekîl-i mutlak karîb ü ba‘îd cümle halk ile Pâdişâh beynine tevassut edüp, Pâdişâh ile bunun beynine şahs-ı vâhid tevassut ile mahrem-i râzları olamaz. Bu rütbe-i ‘azîme ümm-i menâsıb-ı devlet ve üss-i merâtib-i Saltanat olmağın, mebde’-i ‘âlemden berü mütedâvil olan devletlerin cümlesinde mu‘tenâ vü mer‘î olagelmişdir. Hikmet ve Nübüvvet ve Saltanat'ı cem‘ eden enbiyây-ı sâlife ve meşâhîr-i cihângîrân-ı mâzıyye ki, Benî Hermes ve Yâfes ve Huşeng ve Keyûmers ve Zi'l-karneyn-i Himyerî ve Yûsuf Nebî ve Kelîmullah Mûsâ ve Dâvud Nebî ve mülûk-i Benî İsrâ’îl ve Süleymân Nebî bunlar cümle ve sâyir ‘uzamây-ı mülûk-i sâlife ‘ale'l-‘umûm Vezîr-i müşîr istihdâm etdikleri mufassalât-ı kütüb-i târîhde mastûrdur.
Hazret-i Mûsâ ‘aleyhi's-selâmın Vezîr'i karındaşı Hârûn ve Süleymân peygamber ‘aleyhi's-selâmın Vezîr'i Âsaf bin Berhıyâ dedikleri fâzıl-ı kâmil idi. Tâ dîn-i mübîn-i İslâm zuhûruna dek gerek Rütbe-i celîle-i Vezâret ve gerek merâtib-i sâyire ahkâmı mütedâvil idi. Dîn-i İslâm zuhûrunda emr-i devlet, diyânet ü Hılâfet'e mütebeddil olmağla, merâsim-i mülk ü Kisreviyyet'den ekserî mürtefi‘ olup, ictimâ‘ ve temeddün-i insâniyyede aslî ve tabî‘î olan umûr -ki müfâveza ve mu‘âvenet bi'r-re’y misillü mesâlihdir- anlardan mâ‘adâsı muzmahill oldu. Zîrâ mebnây-ı cem‘iyyet ve esâs-ı temeddün olan [Ü4 ] — Mâ-lâ büdde minh” umûrun zehâb u izmihlâli muhâldir. Ve Resûl-i ekrem sallallâhu ‘aleyhi ve sellem mühimmât-ı hâssa vü ‘âmmelerinde ashâbıyla müşâvere vü isti‘ânet ve niçe emri anlara tefvîz ü sipâriş edüp, umûrunda anları müşârik ü müsâhim kılurlar idi. Hattâ Ebûbekir radıyallâhu ‘cmh hazretlerin gayriler mahrem olmadıkları niçe umûr-ı mahsûsaya mahrem ü müsteşâr buyururlar idi. Kibâr-ı ‘Arab'dan ve ‘uzamây-ı tüccârdan Devlet-i Kisreviyyet merâsimini bilenler ve Ekâsire ve Kayâsire ve Necâşî ve Mukavkıs saltanatları merâtibine muttali‘ olanlar hazret-i Sıddîk'a “Vezîr” tesmiye ederler idi. Ma‘a-hâzâ ezmân-ı sa‘âdetde ashâb beyninde “Vezîr” lafzı yoğidi. Anların elkâb u i‘tibârâtı sedâcet-i Hilâfet ve ihtisâr-ı bedâvet üzere olup, cümleye “Ashâb” ‘unvânıyla iktifâ buyurmuşlar idi. Ammâ Resûl-i ekrem sallallâhu ‘aleyhi ve sellem çâr-yâr-ı güzîn, belki ‘Aşere-i Mübeşşere rıdvânullâhu ‘aleyhim ecma‘în ile isti‘ânet bi'r-re‘y ve müfâveza vü müşâvere edüp, bu vezâyif aslında hasâyis-i Vezâret'den olduğu içün merâsim-i suverîye kasr-ı nazar-ı i‘tibâr edenler ‘asr-ı Nübüvvet'de, hazret-i Sıddîk'a ve Hılâfet-i hazret-i Zi'n-nûreyn'de, hazret-i ‘Ali kerremallâhu vechehû'**ya —Vezîr” derler idi.
Mu‘âviye'den sonra yine merâsim-i mülk nisâb-ı aslîsini bulup, makam-ı Vezâret sâhibleri erbâb-ı menâsıb u merâtibin cümlesine hâkim ü âmir ve seyf ü kaleme mahsûs olan fetk u ratk-ı umûra mutasarrıf-ı kahir olarak Devlet Riyâseti'ni câmi‘ oldular.
Devlet-i ‘Abbâsiyye [Ü4 ] zuhûrunda Saltanat'ın nitâkı vesî‘ olmağla, Vezâret Rütbesi'nin dahi şânı refî‘ olup, tenfîz-i hall ü ‘akd ‘umûmen Vezîr'in yed-i istiklâline tefvîz olunup, bu kemâl-i istiklâl ü istibdâd sebebi ile Hârûnu'r-Reşîd'in Vezîri Cağfer bin Yahyây-ı Bermekî'ye “Sultân” elkabıyla hıtâb olunup, ancak bu ‘unvânın Cafer'e zararı dokunup, Berâmike Hânedânı'nın harâbına sebeb oldu. Ba‘de-zâlik istiklâl gâh hulefâda ve gâh vüzerâda olmağa başlayup, vüzerâ müstakıll u müstebidd oldukda, ahkâm-ı şer‘iyye ‘alâ-hâlihâ cârî ve sahîh olsun içün Halîfe'den istinâbeye muhtâc olmalarıyla, Vezâret iki kısma münkasem oldu ki, “Vezâret-i Tenfîz” ve “Vezâret-i Tefvîz” ıtlak olundu. Vezâret-i Tenfîz, Sultân kendü nefsinde kayim ve umûrunda hâkim olup, ahkâmını cümle Vezîr, tenfîz3149 ü icrâ eyleye. Vezâret-i Tefvîz, istiklâl-i tasarruf cânib-i Vezîr'de olup, Halîfe yâhûd Sultân cemî‘an umûr-ı Saltanat'ı Vezîr'in re‘y ü nazarına ve tedbîr ü ictihâdına tefvîz eyleye. İşte “Vezâret-i ‘uzmâ” ve “Vekâlet-i kübrâ” dediğimiz budur. “Vezîr-i a‘zam” ve “Vekîl-i mutlak” ‘unvânı bu rütbe-i ‘azîme sâhibi olan sâhib-i devlete ıtlâk olundu. ‘Ukalây-ı rûşen-râya ma‘lûmdur ki: “Mansıb-ı Vezâret’den müşkil maslahat ve gûnâ-gûn mihneti şâmil su‘ûbetli hıdmet yokdur” derler. Rızây-ı cenâb-ı Hakk ve rızây-ı hazret-i Pâdişâhî ve rızây-ı halk ve kendü nefsini ırzâ. Bu dört rızây-ı mütehâlifü't-tekazâ3150 her bâr tevâfuk üzere bulunmak  müte‘assirdir. Bunların beyninde hazm-i ‘âkılâne ile hareket edüp, dîn ü dünyâya zarar gelmeyecek harekât ne kadar müşkil idüğini yine ol makam-ı ‘âlî ashâbı bilür. Tutalım kemâl-i ihtiyât ile harekât-ı mu‘tedileye imkân olmuş havâdis-i gerdûn ve zuhûrât-ı dehr-i bukalemûndan tevellüd eden
*
te -^^ ^ı dijij = Allah (c.c.) onların hepsinden razı olsun anlamına gelen Arapça bir dua cümlesidir.
“İÜ Aı = Allah (c.c.) O'nu şereflendirsin” anlamına gelen Arapça bir dua cümlesidir.
devâhî-yi gayr-i melhûzaya ne çâre olur? Hemân sebîl-i selâmet dâ’imâ hayr-hâhlıkla tarîk-ı istikâmetde olup, her hâlde hazret-i Rabbü'l-‘âlemîn'den isti‘ânetle müyesser olur.
Usûl-i Vezâret'e müte‘allık te’lîf olunan resâyilden ibtidâ Âsaf bin Berhıyâ'nın Risâle 'sidir ki, Seffâh'a terceme olunup, Mansûr Devânîkı'nin nasb-ı ‘aynı idi. Lâkin nüshası nâdir bulunur. Sâniyen Me’mûn Halîfe zemânında Vezîr ve kâ’id olan Tâhir bin Hüseyin'in Risâle 'sidir. Kendü oğlu ‘Abdullah, Me’mûn tarafından Vezâret ile Mısır ve Rakka'ya nasb olundukda, oğluna fenn-i Vezâret'i ta‘lîm içün yazup gönderdiği Risâle ’dir ki, Me’mûn Halîfe ve ol ‘asırda olan ekâbir-i ‘ulemâ ve e‘âzim-i ‘ukalâ istihsân edüp: “Ahkâm-ı şer‘iyye ve siyâset-i ‘akliyye ve âdâb-ı mülûkiyye ve kavâ‘id-i külliyye-i Sultâniyye'yi muhtevî böyle kitâb-ı câmi‘ ve risâle-i ‘amîmetü'l-menâfi‘ görmedik” deyü bi'l-ittifâk kabûl etmeleriyle, Me’mûn Halîfe emr eyledi: —Cümle vüzerâya birer sûret verilüp, ba‘de-zâlik sûreti Dîvân'da hıfz oluna”. Ve Vezâret ve eyâlet tevcîh olunanlara birer sûret verilmek üzere düstûru'l-‘amel eyledi. Risâle-i mezbûre Kitâb-ı TaberîMen menkûl ve zemânımızda nüshası mevcûddur. Hattâ [Ü4 ] İbn Haldûn Mukaddime 'sinde mektûb-ı mezkûru yazup, Pîrî-zâde zafer bulduğu Terceme'sini3151 bi-‘aynihâ tahrîr etmişdir. Ve İmâm Mâverdî'nin Âdâbü'l-Vüzerâ3152 nâm risâlesi ise, cevâhir ma‘kûlesindendir. Bir nüshası bu Fakır'de mevcûddur.
Biz yine sadede gelelim. Endelüs'de Benî Ümeyye zuhûrunda anların kânûnları umûr-ı zabt-ı askere bir Vezîr, mâl umûruna bir Vezîr, serhadd ü sügûr umûruna bir Vezîr, kitâbet-i evâmir ve mürâselâta bir Vezîr, da‘vâları görüp, ihkâk-ı hukûk etmeğe bir Vezîr nasb etdiler. Bir Vezîr dahi Pâdişâh'ın umûr-ı vücûduna ve hücûm-ı nâsdan hıfzına ta‘yîn edüp, nâmına “Hâcib” dediler. Ve bu Vezîr, sâyir vüzerâ ile Pâdişâh beynine vâsıta olup, sâyir vüzerânın re’y ü tedbîr edüp gördükleri umûru Pâdişâh'a ‘arz eder idi. Ve bu vüzerâya bir mekân-ı mahsûs ta‘yîn olunup, münakkaş u zer-beft1 perniyân u kumâşlar ile döşenüp, her semtinde bir Vezîr oturup, ahkâm-ı Sultâniyye icrâsına meşgûl olurlar idi. Hâsıl-ı kelâm müte‘ahhid-i mesâlih-i devlet olan ricâlin elkâb u i‘tibârât ve rüteb ü derecâtı her devletde bir gûne cârî olup, her ‘asırda bir siyâk üzere mütedâvil olmuşdur.
Devlet-i ebed-peyvend-i ‘Osmâniyye'de ‘Osmân Hân Gazî ibn-i Ertuğrul vaktinde Vezîr yoğidi. Vâki‘ olan umûr ‘aşîretleri miyânelerinde umûr-dîde olan fuhûl ile müşâvere olunur idi. Ba‘dehû Sultân Orhân Gazî Burusa'yı feth etdikde, kendü karındaşı ‘Alâ’eddîn Paşa birkaç hıdmetkâr ile [Ü4 ] bir kûşede fârigu'l-bâl, ‘ibâdete iştigal üzere münzevî idi. Feth-i Burusa tehniyeti içün birâderi Sultân Orhân gelüp, esnây-ı sohbetde niçe umûr-ı nâfi‘aya delîl oldukda, ‘akl ü rüşdünü istihsân edüp, anları Vezîr edindiler. Bu Devlet-i ‘aliyye'de ibtidâ Vezîr olan merkum ‘Alâ’eddîn Paşa'dır ki, karındaşı Sultân Orhân'a Vezîr oldular. Ve kavânîn-i ‘Osmâniyye'nin ekseri ibtidâ’ ‘Alâ’eddîn Paşa'nın ta‘lîmi ile vaz‘ olunmuşdur. Bunlar ‘ibâdet ve tasfiyeye mâyil mutasavvıf kimse olmağla, sonra Vezâret'den fârig olup, Sultân Orhân'ın oğlu Süleymân Paşa Vezîr oldu. Ba‘dehû Candarlı3153 Kara Halîl, Kadı‘askerlik'den Vezîr olup, Candarlılar'dan dört kimse pey-â-pey Vezîr olup, ba‘dehû tevârîhde mastûr olduğu üzere vüzerây-ı sâyire müte‘ahhid-i umûr-ı Sadâret olmuşlardır.
