Terceme
Müşârun ileyh İstanbul sükkânından Za‘îm ‘Ali Ağa'nın sulbünden yüz altmış üc Safer'ınde' zuhûr edüp, fark-ı şimâl ü yemîn ve temyîz-i gass ü semîn eyledikde, Haremeyn Muhâsebesi Kalemi'ne müdâvemet ve meşk-ı şîve-i kitâbet eder iken, münâsebet-i civâriyyeti olan ağababası Hacı Mustafa Ağa'nın diraht-ı zâbil-i ikbâli muhazzar ve Sâhib-i tercemenin şecere-i âmâlini Mühürdârlık ve Kitâbet hıdmetleriyle bâr-âver edüp, Vezâret'inde ma‘an ‘azîmet ve Burusa'da bir müddet ikamet etmişidi. Ba‘de-bürhetin mine'z-zemân Âsitâne'ye ‘avdet ve Defterdâr Mektûbçusu Kalemi'ne mülâzemet eyleyerek, Defterdâr-ı vakte Kîsedâr ve bin yüz doksan senesi^ Hâslar Mukata‘acılığı Pâyesi'yle necm-i gîsû-dâr-ı emeli tâb-dâr olmuşidi. İki yüz iki târihinde ' Târîhcilik ile manzûr ve iki yüz üç senesinde'2917 Defterdâr Mektûbçuluğu'na ilhâkan Mâliyye Tezkireciliği ile mesrûr olup, iki yüz beş Safer'inde'5 Ordu-yi hümâyûn'da Şıkk-ı Evvel Defterdârlığı rütbe-i celîlesine mevsûl ve iki yüz yedide'6 ma‘zûl ve sekiz senesi tevcîhâtında'7 Baş-muhâsebe mansıbı ile tebcîl ve sâl-i mezkûr Cumâdelûlâ'sında'8 Rûznâmçe-i2920 Evvel'e tahvîl olunup, iki yüz on senesi evâsıtında Sadâret-i ‘uzmâ Kethudâlığı'yla nâyil-i kusvây-ı merâtib-i ricâl ve bir müddetden sonra o hıdmet-i refî‘adan latma-hûr-ı infisâl olmuşidi. İki yüz on üç2921 [V ] tevcîhâtında' Emîn-i Defter-i Hâkanî ve sâl-i mezbûr [Ü4 ] Zilka‘de'sinin on birinci günü Rikâb Defterdârlığı'yla pâ-nihâde-i süllem-i kâm-rânî olup, on dört senesi tevcîhâtında^ Tersâne-i ‘âmire'ye Emîn, ba‘dehû Mısır Defterdârlığı'yla nâyil-i ‘izz ü temkîn olup, hıdmet-i mezkûre müsâ‘ade-i vakt ü hâl ile müşârun ileyhe bâ‘is-i tahsîl-i nef‘ ü sûd ve bu sebeble kîse-i iktidârı mâl-â-mâl-i nukûd olup, edây-ı menâsik-i hacca râgıb ve Cidde mansıbına bâ-Rütbe-i Vezâret tâlib olup, mes’ûlü karîn-i müsâ‘ade-i Hâkan-ı zemân ve iki yüz on yedi Receb'inde^4 Habeş Eyâleti ve Cidde Sancağı tarafına tevcîh ü ihsân ve iki yüz on sekiz târîhinde terk-i kâr ü bâr-ı dünyâ ve râyet-keş-i semt-i ‘ukbâ oldu.
Müşârun ileyh umûrunda müseyyeb ve idâre-i dâyiresinde in‘idâm-ı meleke-i tasarruf ile dâyimâ zahmet-keş ü mu‘azzeb olduğu, zebân-zed-i erbâb-ı rüteb ise dahi, me‘mûr olduğu hıdemât-ı devletde sıdk u istikameti mücerreb olup, hande-rûy u min‘âm ve bezl ü infâk ile mahbûb-ı kulûb-ı hâss u ‘âmm olduğundan fazla, ‘âmiyâne sebük-kelâma kudreti ve cânib-i me‘ârife meyl ü mahabbeti zâhir idi. Vehhâbîler'in Cidde Benderi'ni hasr u tazyîflerinde izhâr-ı mâye-i celâdet ve top u tüfeng ile emr-i müdâfa‘ada ibrâz-ı me‘ser-i2922 metânet ve ‘ale'l-husûs mer‘ûbu'l-kulûb olan tüccâr ve sûdâ-gerâna kuvvetü'z-zahr-ı tesliyet olması, hayâtında zâtına îcâb-ı ‘izz ü şân eylediği gibi, kilîd-i Mekke-i mükerreme olan Cidde'yi eyâdî-yi bîgâneye giriftâr etmamek ‘amel-i sâlihi, âhıretde kendüye sebeb-i ‘afv ü gufrân olacağı me‘mûl-i erbâb-ı îkandır. [V ]
