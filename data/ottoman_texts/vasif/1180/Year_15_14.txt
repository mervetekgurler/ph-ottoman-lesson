Sûhten-i kalyon
Kışla sefâyininden biri Bağçe-kapusu'yla Galata beyninde lenger-endâz-ı istikrâr ve hübûb-i bâd-ı muvâfaka talebkâr iken, sâ‘at altıda bi-kazâ‘illâhi Te‘âlâ derûnundan âteş zuhûr edüp, yerinden hareket ve Galata önünde merbût ba‘zı kebîr kayıklara musâdefet ile birkaçını ihrâk ve o mahalden iftirâk ile Cübb-i ‘Ali ile Tüfeng-hâne arasında olan Yehûd hânelere iltisâk ve ol hâneleri ve Cübb-i ‘Ali Çarşusu'nu bi'l-külliyye sûzân ve isâbet-i nâr havfından alarga olan küçük kayıklar Halîc-i Îstanbul'un her tarafı-na1497 müteferrik ve perîşân ve şiddet-i hevâ ve telâtum-i deryâ ekserîsini ifnâ eylediğinden gayri birisi Tersâne önünden mürûr ile Tersâne Serâyı  Kasrı'nı yakup, dehşet ilka ve altı sâ‘atden sonra ‘avn-i Îzed-i bîçûn ile bu hâlet-i garîbe sükûn buldu.
