Havâdisât-ı müteferrika
Sadrıa‘zam ve bedr-i efham bu esnâda Sadr-ı esbak ‘Abdullah Paşa'nın oğlu Mehmed Sa‘îd Bey'de müşâhede-i liyâkat ü isti‘dâd ve mîr-i mûmâ ileyhi kendüye
dâmâd eyleyüp, Şehriyâr-ı sütûde-hısâl mahzâ Sadrıa‘zam'ı taltîf ve kadr ü şânını taz‘îf içün bir sevb-i semmûr ve bir kabza mücevher hancer Berber-başı Ağa ile irsâl ve hatt-ı hümâyûnlarında tebrîk ve istifsâr-ı hâl buyurdular.
Zilka‘denin yedinci isneyn günü1504 Mesken-i Gazî ismiyle mevsûm olan kalyonun deryâya tenzîli içün Sadrıa‘zam ve Şeyhülislâm ve TevkTî Paşa hazerâtı ‘ale't-te‘âkub Tersâne-i ‘âmire'ye ‘azîmet ile teşrîf-i hümâyûna terakkub etmişler idi. Şehriyâr-ı bahr ü berr dâme mâ-dâme'l-bahrü'l-ahdar1505 hazretleri dahi şeref-resân-ı vürûd ve üç anbarlı nâm sefînede bi'd-devleti ve'l-ikbâl ku‘ûd ve vakt-ı muhtâr hulûlünde sefîne-i mezkûre ber vech-i sühûlet deryâya nâzil ve cümlede inşirâh-ı kalb hâsıl olup, müşârun ileyhime kürkler iksâ ve sâyirlere hila‘ ilbâs ve bahşîşler i‘tâ olundu.
Haleb eşrâfından olup, kati çok zemândan berü Nekabet ile kesb-i te‘ayyün ü şöhret ve giderek tevsî‘-i dâ‘ire-i ma‘îşet eden Tâhâ-zâde es-Seyyid Mehmed Efendi'nin kapusu ekâbir ü esâgire küşâde ve Haleb halkına ve sâyire nef‘i mazarratından ziyâde iken, mütemevvilân-ı zemâneye gedâ-çeşmân-ı rûzgârın ez-kadîm husûmeti olduğundan gayri, Haleb monlaları dahi mûmâ ileyhe hased ve şiddet-i sevretinden emvâl-i nâsa itâle-i yed edemediklerinden, bâb-ı zemm ü kadhını feth ve dervâze-i mehâsinini sed eyleyüp, o makule f kulûbihim merazun1506 olan ba‘zı ehl-i garaz tarafından sû‘-i hâlî devlete ilka ve men yesma„ yehal1507 ka‘idesi üzere ihrâz etdiği İzmir Pâyesi kaydı terkin ü ilga ve nâmı cerîde-i Mevâlî'den hakk ü imhâ ve Edirne'ye nefy ü iclâ olunmuşidi. Ku-düs'den ma‘zûl pederi Ahmed Efendi Âsitâne'de bulunup, mahdûmu  hakkında muktezây-ı hannâniyyet-i übüvvet üzere sû‘-i zikr üzere olanları iskât ü ifhâm ve tahrîk ile şey‘ da‘vâ edenleri kavlen irzâ vü ilzâm kaydına düşdüğünden, ol dahi Edirne'ye tagrîb ve belây-ı celâ ile ta‘zîb olundu.
Saka Çeşmesi kurbunda vâki‘ bir Ermeni, şâhid-i zûr ve ba‘zı ehl-i şurûr ile cem‘iyyet ve envâ‘-ı fesâda cesâret eylediği mesmû‘-i evliyây-ı devlet olup, Ermeni-yi mesfûr salb ve o makule sâ‘î bi'l-fesâd olanlara îrâs-ı ru‘b-i kalb olup, dâhil-i cem‘iyyet olan birkaç küştenî dahi Limni Cezîresi'nde kal‘a-bend olunmak içün mübâşire teslîm ve bilâ-emr-i ‘âlî sebîlleri tahliye olunmamak husûsu Dizdâr ve sâyire tefhîm olundu. Mîrahûr-i Evvel-i hazret-i Cihânbânî pîr-i fânî ve müttekî-yi visâde-i nâ-tüvânî olup, Baş-silâhşör Mahmûd Bey, makamıyla nâyil-i aksa'l-gaye-i emânî oldu.
