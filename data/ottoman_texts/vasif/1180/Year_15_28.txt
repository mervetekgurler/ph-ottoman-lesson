Fevt-i Muhâfız-ı Kars Vezîr Kethudâ Mehmed Paşa
Müşârun ileyh Karaman Eyâleti'nden ‘azl ve Kars Muhâfazası'na me’mûr ve kül-liyetlü dâyire ile o tarafa sevk-i sütûr ve Kars'a duhûlünde1508 askerinin vefretinden ehâlî bî-şu‘ûr olup, serhad eşbehlerinden Kara-gülle ve (^) Bayrakdâr ve bunların emsâli serkeşler havfa zâhib ve fitne ihdâsını selâmet-i nefislerine ihtimâl-i gâlib ‘addıyla ib-tidâ kal‘ayı zabt ve sâniyen rişte-i cem‘iyyeti rabt ve müşârun ileyh dahi sühûletle fitneyi teskîn ve müsteş‘ir olanları tatmîn dâ‘iyesine düşüp, nasîhati ehâlîye ‘adem-i te‘sîr, belki ru‘ûnet ve huşûnetlerin teksîr edüp, serâyını sengsâr ve taşın biri müşârun ileyhin kazâ-i hâsırasına îrâs-ı mazârr edüp, ne hâl ise rîş-sefîdân-ı memleket ve kelanterân-ı vilâyet havf-i ‘akıbet ile def‘-i cem‘iyyet ve izâle-i şûr u fitneye ikdâm ü gayret eylediler. Müşârun ileyh dahi birkaç gün veca‘-ı hâsıra ile nâlân ve mübtelây-ı âh u figân olup, müte‘essiren vefât ve terk-i vedî‘a-i hayât eyledi. Kars'ın nizâmı, Van Muhâfızı Mîr-i mîrân'dan Sarı-zâde Mehmed Paşa'ya havâle olunup, kazıyyede medhali ve bu fesâdda eli olanları birer birer ele getürüp, ekserîsini gümnâm eyleyerek ahz-ı sâr ü in-tikâm eylediği, evân-ı tahsilde Kars ve Van semtlerinde bulunduğumuz hasebiyle re‘ye'l-‘ayn meşhûdumuz ve mâdde bu vechile mazbûtumuz olmuşdur. Vezîr-i müşârun ileyh ‘an-asl Çıldır vâlîlerine Dîvân Kitâbeti ve Kethudâlık ederek kesb-i neşv ü nemâ ve Devlet-i ‘aliyye'ye gelüp, Başbâkı-kulluğu ve Çavuş-başılık ve Sadâret Kethudâlığı gibi menâsıb-ı cesîmede tahsîl-i rızâ edüp, giderek nâyil-i Vezâret ve Vâlî olduğu memleketlerde dahi mümkün mertebe rehneverd-i semt-i ‘adâlet  olup, etvârı mü-sellem-i sâhib-i kalem ü rakam, sinnî-yi ‘ömrü yetmişe1509 yetmiş bir Vezîr-i Âsaf1510-meniş idi.
