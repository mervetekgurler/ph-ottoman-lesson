„Azl-i Şeyhülislâm Dürrî-zâde Efendi ve nasb-ı Veliyyüddîn Efendi
Zilka‘denin yirmi dördüncü hamîs günü1511 Müftiyyü'l-enâm ve hallâl-i müşkilât-ı hâss u ‘âmm olan Dürrî-zâde Mustafa Efendi bi-hasebi't-takdîr ‘azl ve mükerremen sâhil-hânesine tesyîr olunup, sâbıkâ Şeyhulislâm ve cevdet-i hat ile benâm olan Veliy-yüddîn Efendi cenâbları bu def‘a dahi mesned-i Meşîhat'e irtikâ ve huzûr-i hümâyûnda hıl‘at-i beyzâ iktisâsıyla sipehsâlâr-ı1512 gürûh-i ‘ulemâ oldu.
İhsân-ı Vezâret ve Tevliyyet-i Mısır be-Râkım Mehmed Efendi
Mâh-ı serî‘u's-seyr gibi menâsıb-ı devletin ekserîsini devr eden Râkım Mehmed Efendi, ehl-i ‘akl ü kiyâset ve lâyık-ı câh-ı Vezâret olduğu hasebiyle manzûr-i Şehriyâr-ı sâhib-i dîhîm ve işbu zilka‘detü'ş-şerîfenin yirmi sekizinci günü1513 neyl-i Vezâret'le nâyil-i fahr-i ‘azîm olduğundan başka, menşûr-i Eyâlet-i Mısır ismine terkim olundu. Selefi Vezîr Silahdâr Hamza Paşa, Eyâlet-i Haleb ile mutayyeb ve selefi Gü Ahmed Paşa-zâde Vezîr ‘Ali Paşa, Kars Muhâfazası'yla mu‘azzeb oldu.

1
2
3
4
5

İhrâc-ı donanma ve tebrîk-i „îd-i adhâ ve ba„zı vefeyât-ı a„yân
Zilhiccenin beşinci günü1514 Donanma-yı hümâyûn'un Bahr-i sefîd'e ihrâcı tasmîm ve Şehriyâr-ı heft-iklîm ber-mu‘tâd-ı kadîm Yalı Köşkü'nü kudûm-i meyâmin-lüzûmlarıyla reşk-endâz-ı kasr-ı na‘îm buyurduklarında, kûh-endâm keştîler top şenliği ile güzer eyleyerek Dolma-bağçe açığında1515 istikrâr ve birkaç gün zarfında Kapudan Paşa, tekmîl-i noksâna ibtidâr edüp, muvâfık-ı rûzgâr ile şukka-güşâ-yı bahr-i zehhâr oldu.
Şehr-i mezkûrun onuncu gicesi1516 vüzerây-ı ‘izâm ve ‘ulemây-ı a‘lâm ve sâyir huzûrları mu‘tâd olan bendegân-ı ‘atebe-i gerdûn-ihtişâm Serây-ı hümâyûn'da ihtişâd ve ‘ale's-seher dâmen-bûs-i Şehriyâr-ı vâlâ-nijâd ile ihrâz-ı dest-mâye-i murâd-ı mâ-fi'l-fu‘âd eylediler.
„An asl Hısnımansûr sâkinlerinden olup, gazâret-i ‘ilm sebebi ile nâyil-i ru‘ûs olan es-Seyyid Mehmed Efendi, Şehr-i mezkûrda tekmîl-i nüsha-i hayât ve ‘azm-i cennât-i ‘âliyât eyledi. Mûmâ ileyh kesret-i ihâta vü ma‘lûmât ile şöhret-nümâ ve dekayik ve nükât-i menkülât ü ma‘külâta âşinâ bir fâzıl-ı yektâ idi.
Burusa Kazâsı'ndan munfasıl Konevî Mustafa Efendi erzel-i ‘ömre vâsıl ve bu cihetle şâyân-ı lütf-i Pâdişâh-ı memdûhu'ş-şemâyil olmağla, târîh-i mezkûrda Mekke-i mükerreme Pâyesi'yle matlabına nâyil oldu.
Defterdâr-ı vakt olan Sârim İbrâhîm Efendi'nin Simkeş-hâne verâsında bu esnâda binâ eylediği hânesinden âteş-i  hevlnâk-i zebânekeş sûy-i sakf-ı eflâk olup, me‘mûrlar müsâra‘at ve def‘-i sirâyet etdilerse dahi zikr olunan hâneden bir şey çıkma-yup, bevn-i ba‘îdden1517 berü cem‘ olunan sanâdîk-ı tefârîk ve mücevherât-ı hurşîd-berîk ve esâs-ı beyt ve bisât u raht bi'l-külliyye sûzân ve sâhib-i hâne dahi haste bulunup, güc ile semt-i selâmete revân oldu. Yağma-gerân-ı zemân nâr-ı fürûzâna bakmayup, vâfir eşya tâlân etmeleriyle, bir mikdârına zafer hâsıl ve kusûru zâyi‘ ve muzmahil oldu.
Mâh-ı mezbûrun on beşinci günü1518 Selânik Kazâsı, Dürrî-zâde mahdûmu Meh-med Tâhir Efendi'ye ve Halebü'ş-şehbâ, Kethudâ-zâde Mehmed Sâdık Efendi'ye ve İzmir, Hekîm-başı Sa‘îd Efendi-zâde İbrâhîm Nedîm Efendi'ye tevcîh olundu.
