Ahvâl-i Donanmâ-yı hümâyûn
Malta Cezîresi'nden üç sefîne donanup, sevâhil-i Bahr-ı sefîd'in ba‘zı mahallerine îsâl-i zarar ve tüccâr ve züvvâr sefînelerine ilkay-ı şer edecekleri haberi, Kapudân-ı deryâ Vezîr Mehmed Paşa'nın sâmi‘asına güzer eyledikde, muhâfazaya ta‘yîn olunan kalyonların Kapudanlarına ve bâ-husûs Ca‘fer Bey'e mü‘ekked haberler ib‘âs ve mesfûrların ahz ü istîsallerine isrâ‘ u ihsâs olunup, Ca‘fer Bey, kazıyyeye vâkıf olduğu sâ‘at, feth-i bâd-bân-ı teveccüh ü ‘azîmet ve Kıbrıs sularına varup Kerpe sularına doğru mürûr eyledikleri ihbâr olunduğuna binâ‘en, o taraflara şitâb ve rebî‘ulevvelin yirmi
“jhJI Jjj^^j J&gt; ^1 a:S^I = Allah onu cennetin orta yerinde iskân ettirsin” anlamına gelen bu cümle, Arapça bir duâ cümlesidir.
sekizinci günü1527 korsanların iki kıt‘a fırkatesi, manzûr-i guzât-ı zafer-nisâb olup, iki fır-katenin biri rûzgâr üstünde bulunmağla, yelken-kürek firâr ve diğeri kaçamayup bi'z-zarûre ceng ihtiyâr etmişidi. Yek hamlede tîz-dendân-ı gürâzân-ı küffâr, mağlûb-i tîg-i gaziyân-ı zafer-girdâr ve hîn-i ma‘rekede dâr-ı cehennemi karâr edenlerden mâ‘adâ, kavâlyer ta‘bîr olunan ser-gerdeleriyle yirmi dokuz neferi bend-i kemend-i üsâr oldu. Kurûn fırkatesi Kapudanı İbrâhîm Bey dahi bu maslahata me’mûr ve bir kıt‘a korsân işkanpoyesinin1528 ba‘zı kayıklara hücûmunu istima‘ ile münselibü'ş-şu‘ûr olup, hemân fırkatesine küşâd ve Manya açıklarında zikr olunan korsânı görüp üzerine hecme-endâz-ı tırâd olup, düşmen bu hâli müşâhede ile necâtdan nevmîd ve hevl-i cân ile muktehim-i harb-i şedîd olup, bir iki sâ‘at muhârebeden sonra müdâfa‘adan ‘âciz u dermân-de ve sefînelerini başdan kara eyleyerek sahrâya perâkende  oldular. Sefîneleri maz-bût ve bakıyyetü's-süyûfu hibâl-i mezellete merbût kılındığı haberi müte‘âkiben, Der-i devlet medâra vürûd eylediğinden başka, Meskov )j^) nâm bir korsân işkampoyasıyla Lazkiyetü'l-Arab sularında ricâl ü nisvândan yirmi dört nefer ehl-i İslâm‘a tesâdüf birle esîr ve şehtiyelerin zabt ve Malta'ya tesyîr üzere iken, hatabla pür-bâr Giridli el-Hâc Hüseyin nâm kimesnenin Mısır'a ‘azîmet eder sefinesine dûçâr olup, meyânede ceng ü ‘aşûb vuku‘uyle zikr olunan korsân mağlûb olup, şehtiye ile esîrleri terk ü firâr ve sefine re‘isi dahi zikr olunan şehtiyeyi ve üserây-ı İslâmiyye'yi ve Malta'ya îsâl içün üzerlerine ta‘yîn olunan yedi nefer kefereyi İskenderiyye Limanı'na götürüp, Mısır Vâlîsi dahi keyfe mâ-ittefak İskenderiye'de bulunmağla, sefîne re‘isi kazıyyeyi müşârun ileyhe ih-bâr ve sadâkat izhâr etdiğine binâ‘en hil‘at ve bahşîş ile minnetdâr kılındığından gayri, cizyeden mu‘afiyetleri husûsu müşârun ileyh tarafından ihtâr olunup, tıbk-ı tahrîri üzere hakkında müsâ‘ade derkâr oldu.
