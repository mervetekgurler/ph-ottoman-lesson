İrtihâl-i Sadr-ı Rûm Nâfiz Feyzullah Efendi ve Sadr-ı Anadolu-yı sâbık Halîl Efendi
Mûmâ ileyh mâh-ı merkumun yirmi beşinci gicesi1530 terk-i mansıb-ı hayât ve mah-sûl-i ‘ömr-i girân-mâyesin müsellem-i dest-i hâdimü'l-lezzât eyleyüp, Nakîbul-eşrâf olan es-Seyyid ‘Abdullah Efendi Sadâret'le mübeccel ve Nekâbet hidmet-i pür-meymeneti ile Mîrzâ-zâde es-Seyyid Mehmed Sa‘îd Efendi mest-i rahîk-i matlab ü emel oldu.
Müteveffây-ı mûmâ ileyh tasarruf-i dahl ü harcında kâsır ve idâre-i umûrunda hâyim ü mütehayyir olduğundan,  düyûn-i kesîreye mübtelâ ve eyyâm-ı zin-degânîsi muzâyaka vü zarûretle hebâ olduğundan gayri, bahtı dahi yâver olmadığı yalnız elli bir gün kadar Kadı‘askerlik etdiğinden ma‘lûm-i erbâb-ı hüccet ü nazardır. Kâbil-i tahsîn olur eş‘ârı ve selâsetden gayr-i hâlî güftârı var idi. Üç gün sonra1531 Sadâreti Anadolu'dan munfasıl Halîl Efendi dahi dâr-ı âhirete mürtahil oldu.
