Ba„zı Vekayi„
İstanbul Kadısı olan Es‘ad Efendi-zâde Mehmed Şerîf Efendi, kemâl-i ‘iffet ü nezâhet ile tekmîl-i müddet ve Şâm'dan ma‘zûl Pâyedâr-ı Mekke  olan es-Seyyid İbrâhîm Efendi, cümleden akdem ve İstanbul Kazâsı tarafına tevcîh olunmak musammem iken, bi'l-fi‘l Medîne-i münevvereyi zabt ile ma‘zûl bulunanlar da‘vây-ı evleviyyet ü rüchân ve herkes da‘vâsına ityân-ı delîl ü bürhân etmekle, def‘an li'n-nizâ‘ gurre-i recebden1538 yine İstanbul Pâyesi'yle İstanbul Kadılığı es-Seyyid İbrâhîm Efendi'ye tevcîh olunup, muarızlarından ‘Ali Paşa-zâde ‘Abdullah Bey'e dahi recebin beşinci gününden1539 ve Altunuçok-zâde ‘Abdullah Efendi'ye recebin on beşinden1540 pâyeler ihsân ve Kara Halîl Efendi-zâde Ahmed Efendi dahi hasbe't-tarîk Edirne Kazâsı'yla şâdân kılındı.
Müberrât-ı müstedîme ve hasenât-ı kadîme-i Devlet-i ‘aliyye'den olan Surre-i hümâyûn recebü'l-ferdin on ikinci günü1541 Haremeyn Hazînesi'nden ifrâz ve Surre Emîni'ne teslîm olunup, Üsküdar'da birkaç gün ârâm ve umûruna nizâm verdikden sonra, hadd-i hân-ı semt-i Beytu'l-harâm oldu.
