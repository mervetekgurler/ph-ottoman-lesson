Nâmzed-şuden-i Şâh Sultân be-Vezîr Tevkı„-i Mehmed Emîn Paşa
Şehriyâr-ı bahr u berr-i duhter-i tâbende-ahterleri olan Şâh Sultân-ı ‘aliyyetü'ş-şânı gars-i yemîn-i cihân-bânîleri olan TevkTî Vezîr Mehmed Emîn Paşa'ya nâmzed kılmağı tasmîm ve o Vezîr-i Âsaf-ı nazîrin kadrini bu cihetle dahi, tefhîm-i irâde-i ‘aliyyesi'nde olduğunu lâzım gelenlere ifâde vü tefhîm buyurmuşlar idi. Müşârun-ileyh şa‘bânu'l-mu‘azzamın onuncu cum‘a günü1542 resmen Bâb-ı ‘âlî'yi1543 teşrîf eylediklerinde, bu haber-i hayr-ı dâfi‘u'd-dayr ile gûş-i i‘tibârı teşnîf ve sıhriyyet hil‘at-i pür behcetiyle taltîf olunup birkaç gün murûrunda ‘âdet olan nişân takımı teşrîfât defteri mûcebince tehyi‘e vü ihzâr ve Bâb-ı ‘âlî'ye getürülüp, andan Serây-ı hümâyûn'a tesyâr olundu. Nişân tâkımının defteri Dârü's-sa‘âde Ağası'na Kethudâ Bey tarafından teslîm ve ol dahi mahalline takdîm ‘akabinde nişân yağlığı boğçasını ârâyiş-i dest-i ibcâl eyleyerek, Ket-hudâ Bey'e i‘tâ ve ol dahi Dâmâd Paşa Kethudâsı'na verüp, taraf-ı Cihândârî'den Dârü's-sâ‘âde Ağası huzûrunda Kethudâ Bey'e semmûr kürk ve sâyirlere hıla‘-ı fâhire iksâ olundu. Bâlâda zikr olunan nişân takımı bir kebîr elmâs yüzük ve bir kıt‘a elmâslı kebîr zümürrüd küpe ve bir kıt'a elmâs ve zümürrüd incü ile müzeyyen şâl nikâb ve bir çift zümrrüd tügmelü incû âvizeli çep-râst ve bir çift elmâs bilazik ve bir kıt‘a murassa‘ ko-lanlı elmâs kuşâk ve elmâs ile müz eyyen  bir1544 âyîne ve bir çift elmâs ve zü-mürrüd ve lü‘lü’-i şehvâr ve la‘l-i âbdâr ile müzeyyen filâr ve bir çift elmâs ve zümür-rüd ve la‘l ve incû ile murassa‘ pâbûş kezâlik elmâs ve sâyir cevâhir ile masnû‘ na‘leyn ve pây-endâz içün üç top îslâmbol dîbâsı ve sâyir meyve ve şükûfeden ‘ibâret idi. Bundan başka taraf-ı vâzıhu'ş-şeref-i Mülûkâne'ye müzeyyen esb ve bir takım şükûfe ve meyve-i ter ve şekerlemeden başka, ferkadeyn-i semâ’-i necâbet1545 olan Şehzade Sultân Selîm ve Sultân Mehmed hazerâtına ve dürr-i sadef-i ‘ismet olan Beyhân Sultân hazretlerine dahi şekerleme bâğçeleri ve meyve-i âbdâr ve enva‘-ı ezhâr tertîb olunmuşidi.
İrtihâl-i Ebûbekir Bey ve havâdisât-ı sâyire
Kudemâyı ricâl-i devlet-i ‘aliyye'den hâlâ Defter Emîni bulunan Ebûbekir Bey şa‘bânın onuncu günü1546 dakakatü'r-rikab olan şeyhûhat sebebi ile defîn-i turâb ve Defter Emâneti ile sâbıka Sadrıa‘zam Kethudâsı Yûsuf Efendi kâm-yâb oldu. Mûmâ ileyh merhûm Sultân Ahmed Hân “sabbet‘aleyhi şâbîb-i rahmeti'r-Rahmân” hazretlerinin zemân-ı saltanatlarında Çukadâr Ağa bulunup mevkûfât ile çırâğ olmuşidi. On üç defa Nişâncı sekiz def‘a Yeniçeri Kâtibi ve yedi nevbet Defter Emîni ve birkaç def‘a Anadolu Muhâbebesi olmuş, ‘ömrü tabî‘î derecesine vâsıl ve vakti refâh-ı hâl ile geçmiş bir merd-i kâmil idi.
Evâsıt-ı şa‘bânda1547 sunûf-ı askerînin iki kıst mevâcibleri ihsân ve devr-i ‘akabinde Silâhdâr-ı hazret-i Şehriyârî teşrîfât-ı seniyye getürüp Sadrıa‘zam iltifât-ı Dâver-i zemân ile cezlân olundu.
Mâh-ı mezbûrda sâbıka Galata Kadısı Murâd-zâde Seyyid Ahmed Efendi, mahrûse-i Burusa Kazâsı'yla tatyîb ve Yeniçeri Ağası ‘Osmân Ağa, Kul Kethudâsı'na dil-gîr ve hakkında olan si‘âyeti resîde-i hayyiz-i te’sîr olup, mesnedinden ib‘âd ü tecnîb ve Vidin Ağalığı'yla tağrîb ve Kul Kethudâlığı'yla Zağarcı-başı Ali Ağâ tatrîb olundu.
