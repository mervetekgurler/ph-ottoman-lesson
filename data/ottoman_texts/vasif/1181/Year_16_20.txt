Bekayâ-yı ahvâl-i Medîne-i münevvere
Sükkân-ı Belde-i Tayyibe'den iken, vâki‘ olan ihtilâl sebebi ile terk-i vatan ve ‘Urbân içinde ittihâz-ı mesken edenler ‘Urbân'ı tahrîkden hâlî olmayup fesâda hass ü iğrâ ve ağrâz-ı kâminelerini icrâ iderler idi. Savâb-dîd-i vücûh-i ehâlî ile merkumların cerâyim-i güzeşteleri mütevârî-yi tâk-ı nisyân ve emlâk ü ‘akârları kemâ-kân kendülere terk ile Medine-i münevvere'de iskân ve vahşetleri ülfete tahvîl ve ‘adâvetleri mehabbe-te1548 tebdîl  olundu.
Medîne-i münevvere'de bâbü'l-feth ve'l-gazâ isimleriyle müsemmâ olan Bâb-ı gerdûn-kıbâb Sâlih nâm mütegallibin dest-i tesallutuyla mesdûd ve bu esnâda merkum kazây-ı pehnây-i hestîden nâ-bûd olup, cümlenin sevk u iltimâsıyle bâb-ı mezkûr küşâd ve kesb-i sühûletle ehâli ber-murâd kılındı.
Esliha ile derûn-ı feyz-i meşhûn-i Medîne'de geşt ü güzârdan iki taraf men‘ olun-muşiken, mefkud olan Sâlih'in hevâdârlarından iki şahs-ı zenîm kurb-i Ravza‘-i melâ’ik1549 hadîmde ser-mest geşt ve birkaç adamı cerh ve ba‘zı kimsenin ‘ırzını şikest etdikleri ihbâr olunup, dest-beste-i ihzâr ve bekây-ı nizâm zımnında ikisi dahi ber-dâr olundu.
Muhâfaza-i Medîne-i münevvere zımnında Şeyhu'l-harem bulunanlar elli nefer tâmmü's-silâh asker tedârük edüp, iktizâ eden ‘ulûfelerine medâr olmak içün senevî iki bin altûn ta‘yîn olunup, be-her sâl muhâsebesi ru‘yet ve fazlası hıfz olunmak üzere Medîne-i münevvere'nin nizâmı hıtâm bulduğu muhâfız bulunan Cidde Vâlîsi Vezîr Ahmed Paşa tarafından ‘arz-ı südde-i vâlâ-makâm kılındı.
