İhsân-ı Vezâret-be-Mirâhûr-i Evvel ve havâdis-i sâ’ire1552
Çeteci Yeğeni Hüseyin Ağa'da mehâyil-i rüşd ü reviyyet-i mahsûs ve hasâyil-i fü-tüvvet ve hasâfet ile me‘nûs olduğundan, Rikâb hizmetlerine takrîb ve huşk-zâr-ı ni-hâlistân-i ikbâli sehâb-ı midrâr-ı ‘âtıfet-i Pâdişâhî ile tartîb olunmuşidi. Zâtında olan isti‘dâd yevmen fe-yevmen müzdâd ve rikat-ı şân ve sümmüvv-i mekân ile fâyiku'l-akrân olmasına ‘illet-i irşâd olduğundan gayrî, hâl-i bedi‘u'l-fa‘âlinin dâ’iresi1553 şem‘-i cem‘ine pervâne ve o makûle rem-hûrde-i ‘ikâb-ı felâkete âşiyâne olacağı mütehakkak olmağla, hakkında nazar-ı kimyâ-eser-i Şâhâne erzânî ve işbu zilka‘denin ikinci günü1554 bâ-rütbe-i vâlâ-yı Vezâret Karaman Vâlîliği ile ‘âric-i süllem-i kâmrânî oldu. Çend rûz mürûrunda iktizây-ı hâl ile Karaman Eyâleti, Vezîr ‘Ali Paş'ya ve Anadolu Eyâleti müşârun ileyhe ve ‘Alâ‘iyye Sancağı Vezîr Feyzullah Paşa'ya tevcîh olundu.
Galata Kazâsı'yla Müftî-zâde Ahmed Efendi nâyil-i mevleviyyet ve Selânik Kazâsı'yla Bükâ‘î-zâde Ahmed Efendi, hande-rûy-i beşâşet oldu.
Çavuş-başı ‘Abdullatîf Bey yek-nazar-ı ‘âtıfetden sâkıt u üftâde ve mansıbı ile Kethudây-ı bevvâbîn-i hazret-i Şehriyârî Ahmed Ağa'nın derîçe-i bahtı küşâde oldu.
Zilhiccetü'ş-şerîfenin onuncu gicesi1555 kânûn-i kadîm ve de‘b-i müstedîm üzere Serây-ı hümâyûn'da ictima‘ ve inbilâc-ı subh-ı sâdıkda Hûrşîd-i tal‘at-ı hümâyûn iltima‘ edüp, erkân-ı devlet ve a‘yân-ı Saltanat tebrîk ve tehniye-i ‘îd-i adhâya şitâb ve dâmen-bûs-i Şâhâne ile fahr u şeref iktisâb eylediler.
Mâh-ı merkümun on yedinci günü1556 Donânma-yı hümâyûn a‘dâ-yı bed-sigâli ci-ğer-hûn eyleyerek, Yâlı-köşkü pîş-gâhından murûr ve Kapudân-ı deryâ Vezîr Mehmed Paşa, huzûr-i mevâhib-i mahsûrda iktisâ-y-ı semmûr-i fâyizu's-sürûr edüp, birkaç günden sonra imdâd-ı mürsilü'r-riyâh ile Ak-deniz'e bâd-bân-ı güşâ-yı revâh oldu. Hacı-bektâş taraflarında fitne-bâş olan ba‘zı evbâş-ı fukarâ ve ebnâ-i sebîli pür-bîm ü telâş eylediklerine binâ‘en, Çapar-zâde Mustafa Bey üzerlerine me‘mûr ve ol dahi Bâr'a sü-vâr-ı isti‘câl olarak, mahall-i mezkûre ekserîsini müdemmir u makhûr ve vâfir kelle Âsitâne-i sa‘âdet'e irsâl ile hizmeti meşkûr oldu.
