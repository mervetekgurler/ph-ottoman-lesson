Ba„zı vekâyi„
Menâsıb-ı Devlet-i ‘aliyye'nin ekserîsini ihrâz ve Sadâret-i ‘uzmâ Kethudâlığı'yla dahi kesb-i imtiyâz eden Uzun Îbrâhîm Bey’in nahl-i bâsik-ı vücûdu berkende-i tîşe-i nâ-bûdî oldu.
Muharremin on ikinci salı günü1522 tavâyif-i askeriyyenin bir kıst mevâcibleri hazîne-i mevâhib-i defîneden ifrâz ve ihsâ ve kabzına me’mûr olanlara teslîm ü edâ olunup a‘lâ ve ednâ bu behâne ile eltâf-ı Şâhâne'den hâyiz-i kıst-i evfây-ı meserret-i bî in-tihâ oldular.
Leb-i deryây-ı gam-ı fersâda vâki‘ Karaağaç sahil-serâyının nezâret-i ezhâr-ı beh-cet-efzâsının eyyâmı ve nedâret-i eşcâr-ı letâfet-bahşâsının hengâmı olduğuna binâ’en, mâh-ı mezkûrun on sekizinci günü2 Serây-ı ‘âmire'den nakl ü hareket ve o mahall-i bî-bedeli şeref-i makdem-i Şâhâneleri'yle reşk-sâz-ı guref-i cennet buyurdular.
Mâh-ı merkumun yirminci gicesi3 Haleb Kethudâsı Mehmed Ağa'nın hânesinden zuhûr eden âteş-i zâti'l-vekud ol taraf ehâlîsini me’yûs-i bûd u ne-bûd etmişiken, yümn-i makdem-i Şehriyâr-ı bedî’ul-âsâr ile etrâfa sirâyetden masûn ve sühûletle vakfa-gîr-i sükûn oldu.
Anadolu Kadı‘askeri Şerîf-zâde es-Seyyid Mehmed Efendi tekmîl-i müddet ve Sadâret-i mezkûre ile Salih-zâde es-Seyyid Mehmed Efendi kesb-i ibtihâc ü beşâşet eyledi.
Birkâç gün mukaddem Mekke Pâyesi'yle dilşâd olan Konevî Mustafa Efendi, ‘âzim-i füshat-serây-ı ‘adem-âbâd oldu. Sâl-i ömrü seksen senesine mütenâhiz mahrûru'l-mîzâc ve ölünceye dek kış ve yaz kar ve bûz ekliyle imtizâc ve pend-pezîr-i erbab-ı ‘ilac olmayup ‘âkibet sehm-i serî‘u‘n-nüfûzâ-i ecele âmâc oldu.
İntikâl-i Şeyhulislâm-ı esbak Ebûbekir Efendi-zâde Ahmed Efendi
Müşârun ileyh Kanlıca'da vâki‘ sâhil-hânesinde ferâğ-ı bâl ile mekîn ve tâ‘at-güzîn  Îzid-i cihân-âferîn iken saferin beşinci gicesi1523 enfâs-ı hayâtı tamâm ve rızk-ı maksûmu hıtâm bulup, hirâmân-ı nüzhetgâh-ı rıdvân ve ‘âzim-i riyâz-ı kesîrul-hiyâz-ı cinân olup, Behâyî Efendi mezâristânında pederi cenbinde defîn-hâk-i ‘ıtr-nâk oldu.
