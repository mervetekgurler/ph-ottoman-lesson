Terceme
Müşârun-ileyh bin doksan yedi senesinde2 dest ârâ-yı mînâ-serây-ı vücûd olup, nisâb-ı fark u temyîze resîde ve nilüfer-zâr-ı hatt-ı ‘izârı demîde oldukda, Şeyhülislâm Mahmûd Efendi'ye dâmâd ve Hâric ru‘ûsuyla ber-murâd olmuşidi. Kırk ikide3 Galata ve kırk sekizde4 Mısır ile hurrem ve elli üçde5 Mekke-i mükerreme ile mükerrem olup, elli yedide6 İstânbul Kadısı nasb ü ta‘yîn ve altmış dörtde7 Sadr-ı Anadolu'da temkîn olunup, altmış dokuzda8 Sadr-ı Rûm, yetmiş bir senesi9 tekerrür-i Sadâret ile mahsûd-i ‘ulemây-ı rüsûm olmuşidi. Yetmiş beş saferinde10 Şeyhulislâm ve müşkil-güşâ-yı enâm olup, sekiz aydan sonra zâtına butû u rehâvet isnâd ve o mesned-i vâlâdan ib‘âd olundıysa dahi, sunûf-ı mekârim-i Şâhâne ile memnûn ve kış günleri hânesinde ve yaz geldikde sâhil-hânesinde ikamete me‘zûn olup, ekser ‘ulûmdan haberdâr ve hân-ı ni‘meti mebsût-ı kibâr u sığar bir zât-ı ‘âlî-tebâr idi.

1
2
3
4
5
6
7
8
9
10

