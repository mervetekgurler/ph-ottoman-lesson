Men„-i ihdâs-ı hammâm
Âsitâne-i sa‘âdet'de ve etrâfında vâki‘ mahallât hammâmları kadr-i kifâyeden dûn değil iken, teksir-i îrâd fikriyle ba‘zı tama‘kârân refte refte hammâm ihdâsıyle suların killetine ve hatabın nedretine ‘illet olmalarıyla, bundan böyle müceddeden hammâm binâ olunmayup, binâ olunursa bânîsi te‘dîb ve hammâmı tahrîb olunacağı bâbında, bilâd-ı erba‘a kadılarına ve Mi‘mâr Ağâya hitaben bâ-emr-i celilü'ş-şân ısdâr olundu.
