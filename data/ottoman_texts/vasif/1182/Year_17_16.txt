Kudûm-i Sadr-ı „âlî be-Âsitâne-i sa„âdet
Müjde-i Sadâret-i ‘uzmâ, Anadolu Vâlîsi Vezîr Silâhdâr Hamza Paşa'ya resâ ol-dukda, yerinden hareket ve kat‘-ı menâzil ile mâh-ı cumâde'ûlânın onuncu hamîs günü1578 Üsküdâr'da vâki‘ Mehmed Paşa Kasrı'na vürûd eyleyeceği ma‘lûm-i erkân-ı devlet olup, huzûrları mu‘tâd olan zevât vâhiden b‘ade vâhidin mülâkat ve ta‘âm ‘akabinde taraf-ı hümâyûndan keşîde kılınân esb-i dilkeş hirâma-pây-endâz-ı tevkır u ihtirâm olup, Şey-hulislâm Efendi ile bi'l-murâfaka Huzûr-i hümâyûn'a duhûl ve ruhsat-yâb-ı kıyâm u müsûl olup, hil‘at-i hâssu'l-hâss-ı Sadâretle menkib-i istîhâli müzeyyen ve Vekâlet-i kübrâ şerefi ile mu‘anven olup, Bâb-ı ‘âlî'ye vârid ve ‘Arz odası'nda Sadr-ı devlet'e sâ‘id oldukda Sâyib'in:
Hıfz-i devlet der-perîşân kerden sîm ü zer-est
Medd-i ihsân rişte-i şîrâze-i în defter-est1579
beytini âverde-i zebân ve neşr-i zer ile ma‘nâsını ifâde vü beyân eyledi.
