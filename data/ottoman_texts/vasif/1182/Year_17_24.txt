Terceme
Müşârun ileyh Silivri-kapusu dâhilinde Yaylâk semtinde sâkin Solak-başı el-Hâc Mustafa Ağa'nın semere-i fu‘âdı ve reyhân-ı rey‘ân-gülistân-ı murâdı olup, terbiye-i feyz-i kadr ile mümeyyiz meyân-ı huşk u ter oldukda, pederlerinin binâ-kerdesi olan Medrese îbtidâ[‘-i] Hâric'le Ebe-zâde ‘Abdullah Efendi Meşîhati'nde bunlara müyesser olumuşidi. Bir müddetden sonra Müfettiş-i Haremeyn ve nesak-sâz-ı Evkaf-ı Buk‘ateyn-i mübâreketeyn olup, devre-i mu‘tâdesin  ikmâl ile Halebü'ş-şehbâya Hâkim ve hengâm-ı fetretde zûr-bâzû-yi ser-keşân ile mansıbı alınıp, dört mâh mürûrunda Galata Kazâsı'yla hadşe-i derûndan sâlim olmuşidi. Bundan sonra Mısr-ı Kahire mansıbı ile be-kâm ve Medîne-i münevvere Kazâsı'na neyl ile zâ’ir-i2 Ravza-i Seyyidü'l-enâm ve ruhsây-ı ‘atebe-i Beytü'l-Harâm olup, ba‘dehû îstanbul Pâyesi'yle vâye-dâr ve altmış dokuz şa‘bânında1585 Sadâret-i Anadolu ile kâm-kâr ve1586 yetmiş birde1587 Rumeli Sadâreti'yle tatyîb ve altı mâhdan sonra Mağnisa'ya tagrîb olunmuşidi. Bir seneden sonra vâreste-i kayd-ı gurbet ve vâsıl-ı Âsitâne-i sa‘âdet olup, yetmiş üçde1588 Çelebi-zâde vefât ve ‘azm-i dâr-ı mükâfât eyledikde, târîh-i nasbları olan fazl-ı Rabbânî ile nâyil-i dest-mâye-i kâm-rânî ve Cumâdelâhıre selhınde Şeyhulislâm ve kürre-güşây-ı mu‘dilât-ı umûr-i hâss u ‘âmm oldular. Halîl Resâ Efendi'nin nazmen:

1
2
3
4
5
6

—Ola dâyim Veliyyü'd-dîn Efendi Sadr-ı Fetvâda” Gjlyj ;-&lt;^ ^xîl ^Jl Jj ^li dji)
ve Müstakım-zâde'nin neşren;
Hoş-nüvîs-i ‘ulemâ
meşîhatlerine târîh vâki‘ olmuşdur. Balâda tafsîl olunduğu vech üzere teveccüh-i Meşîhat hılâlinde haste bulunup, ferve-i beyzâ hânelerine irsâl olunmak zemânlarında vukû‘ bulan keyfiyyâtdandır1589. Yetmiş beşde1590 mesnedinden infisâl ile mümtehan ve nâ‘î-yi ‘ani'l-vatan olmuşidi. Bir müddetden sonra Âsitâne-i sa‘âdet'e ‘avdet ve evkatını vakf-ı tâ‘at-ı cenâb-ı Ahadiyyet eyleyüp, seksen zilka‘desinde1591 mükerreren Şeyhuislâm, yetmiş iki cumâdelâhıresinde1592 ‘âzim-i semt-i dâru's-selâm oldu. Müşârun ileyhin çîre-desti himmetiyle nüvişte olan kıta‘ât-ı ta‘lîk1593, müsellem-i erbâb-ı tedkık olup, şîve-i hattına îrâniyân dil-dâde ve cevdet-i kalemine hoş-nüvîsân-ı rûzgâr-ı ‘âşık-ı üftâde olup, kâşâne ve kusûr-i şâhâne eser-hâme-i Behzâd-nümâyişleriyle hem-nakş-ı nigâr-hâne-i çîn ve sevâd-ı midâd-gülün mûşikâfları veseme-i âb-rûy-i hûr-i ‘în olup, Sultân Bâyezîd Câmi‘i dâhilinde bir kitabhâne-i bedî‘u'l-inşâ binâ ve derûnuna nefâyis-i kütüb imlâ ve bâliğan mâ belağ vakfını tertîb ile ihrâz-ı dest-mâye-i senâ edüp, ekser mahallerde bulunmayan kütüb-i nâdire, o kitabhânede mevcûd ve izdihâm-ı talebe ile dâyimâ istifâde-i ‘ulûm olunduğu meşhûd olup, hâric-i sûrda zât-ı mu‘allâ-sıfâtlarına mesned olan çeş-me-sâr nüzhet-gâh-ı sıgar u kibârdır. Mahdûm-i me‘âlî lüzûmları hâlâ Re‘îsü'l-‘ulemâ Mehmed Emîn Efendi cenâbları, birkaç seneden berü kütüb-i girân-behâ iştirâ  ve pederleri merhûmun kitabhânesine vaz‘ ile hakk-ı bünüvveti icrâ etdiklerinden fazla talebe ve sâyirin su‘âl edüp, kitabhânede bulunmayan kitâbları ilâ yevminâ hâzâ yâ ‘aynen veyâ tahrîren tedârük ü izâfe eyledikleri meşhûr u mütevâtirdir.
