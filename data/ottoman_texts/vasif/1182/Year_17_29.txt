Nasb-ı Kayim-makâm-ı Rikâb-ı hümâyûn ve Kapudan-ı deryâ
Bir müddetden berü Kapudan olan Vezîr Mehmed Paşa Mora Muhassıllığı ilhâkıyla Kayim-makam nasb u ta‘yîn ve ümerâ-i deryâdan ‘Osmân Paşa-zâde İbrâhîm Bey bâ-rütbe-i Mîr-i mîrânî Deryâ Kapudanı nasb olunup, dûş-i istihkakı hıl‘at-i1 hâs-su'l-hâss ile tezyîn olundu.
İhrâc-ı tûg-i zafer-furûğ ve ba„zı vuku‘ât
Esbâb-ı mütenevvi‘a ile nakz-ı ‘ahd eden Moskovlu üzerine Sadr-ı gayret-medâr, taraf-ı Şehriyârî'den Sipeh-sâlâr nasb olunduğuna binâ‘en, evâsıt-ı şevvâlde1597 kanûn üzere ‘ulemâ ve meşâyih ve ricâl-i devlet, Serây-ı Âsafî'de âmâde vü hâzır ve duâ-yı vâfi-reden sonra tûg-i hurşîd-fürûğ sahn-ı nerdübâna rekz ile zebh-i karâbîn ve ignây-ı mesâkîn kılındı.
‘İvaz Paşa-zâde Halîl Bey Kayim-makam Kethudâlığı hil‘ati ile mümtâz ve Hâşim ‘Ali Bey Tersâne Emâneti ile ricâl-i Ordûy-ı hümâyûn'dan ifrâz kılınup, Resmî Ahmed Efendi Rûznâmçe-i Evvel ve Sâliha Sultân Kethudâsı  Mustafa Efendi, Mat-bah Emâneti ile vâsıl-ı ser-menzil-i emel oldu.
Duhter-i pâkize güher-i Hazret-i Pâdişâh olan Mihrişâh Sultân, hırâmân-ı serâbistan-ı cinân1598 olup, Lâleli'de vâki‘ türbe-i latîfede defn-i hâk-i ‘ıtrnâk oldu. Sad-rıa„zam Kethudâsı ‘Ömer Efendi, bîmâr ve mütehammil-i a‘bâ-i seferiyye olamayacağı be-dîdâr olup, Mîrahûr-i Evvel bulunan Ahmed Ağa Kethudâlık mesnedine takrîb ve Cebeci-başı nasb olunan İbrâhîm Paşa-zâde Mustafa Bey Büyük Mîrahûrluğ'la tatyîb ve Cebeci-başılık ile Ocak Kethudâsı Mehmed Ağa tatrîb olunmuşiken, birkaç gün murûrunda vefat edüp, Cebeci 1-başılık-ı esbakı Mustafa Ağa'ya ve Silahdâr Ağalığı, Hasan Ağa'ya ve Arpa Emâneti, Hasekî Mustafa Ağa'ya tevcîh olundu. Edirne Pâye-si'yle kesb-i mâye eden ‘Arab-zâde Ahmed ‘Atâullah Efendi, Şâm-ı şerîf Kazâsı'yla mâlik-i nisâb-ı hubûr ve Galata Kazâsı'yla, Ebulhayr Hasan Efendi nâyil-i sürûr oldu. Defterdâr-ı Şıkk-ı Evvel olan „Âtıf-zâde ‘Ömer Efendi, dağdağa-i seferden tefâ‘us ve Baş-muhâsebeci olan Ibrâhîm Efendi o makâm-ı bülend ile teneffüs eyledi. Derbendler Başbuğu olan ‘Ali Paşa'nın Vezâret'e liyâkati mübeyyen olduğundan, mâh-ı zilka‘dede câme-i isti‘dâdı tırâz-ı Vezâret ile müzeyyen kılındı.
