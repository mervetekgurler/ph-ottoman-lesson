„Azl-i Vâlî-yi Mısır Râkım Mehmed Paşa
Müşârun ileyh eğerçi bâlâda tafsîl olunduğu vech üzere hizmet-i meşkûreye muvaffak olup, bir müddet dahi iklîm-i Mısır'da kâr-fermâ olmağa lâyık u ehakk idi. Ancak, hücûm-i za‘f-ı pîrî vü herem ile kaddi1562 ham ve yevmen fe-yevmen ahvâli perîşân ve derhem olup, o makûle devâhî-yi umûra tâb-âver olmayacağı nezd-i evliyây-ı devlet-de mukarrer olmağla, Mısr-ı Kâhire'den ‘azl ve Rakka Vâlîsi Vezir Devât-dâr Mehmed Paşa yerine vasl olunup, vâlî-yi cedîd vürûduna dek ikâmeti ve evvel ve âhir zuhûr eden hidmetinin makbuliyyeti ve ümerâ hakkında sebkat eden safvet-i taviyyeti derciyle tarafına ve ümerâya hıtâben ısdâr-ı emr-i celîllü'l-i‘tibâr kılındı.
