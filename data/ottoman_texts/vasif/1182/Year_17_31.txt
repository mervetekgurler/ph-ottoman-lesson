Hareket-i Serdâr-ı a„zam
Mah-ı merkumun on sekizinci isneyn günü1601 Sadrıa‘zam ve Serdâr-ı ekrem ve Şeyhulislâm ve sâyir vüzerây-ı ‘izâm ve Kudât-ı asâkir ve ricâl-i devlet med‘uvven Serây-ı hümâyûn'a da‘vet olunup, Sadrıa‘zam ve Şeyhulislâm Efendi hazerâtı huzûr-i fâyizu'n-nûr-i Hüsrevâne'ye duhûl edüp, ikisine dahi semmûr kürkler ilbâs olunduğundan fazla, Serdâr-ı ekrem'in miyân-ı bendi mücevher tîg1602 u tirkeş ile ârâste ve kallâvîsi otâga mücevher ile  pîrâste kılındıkdan sonra, Livâ-i sa‘âdet-iltivâyı mazhar-ı “İnneke le„alâ hulukin „azim1603 dest-i mekârîm-peyvest-i Mülûkâne ile yed-i Serdâr-ı ekremî'ye teslîm olunup, Şehriyâr-ı vâlâ-tebâr tarafından keşîde kılınan müzeyyen esbe süvâr ve bi'l-cümle ‘ulemâ ve sâyir erkân-ı devlet esvâb-ı dîvâniyyeleriyle pîş-gâh-ı Sipeh-sâlârî'de revân olarak ve Sâdât-ı kirâm havâlî-yi Livây-ı nusret-ihtivâda salât ü selâm eyleyerek Topkapu'dan çıkup, Dâvûdpaşa Sahrâsı'nda nasb olunan otâk-ı cevzâ-nitâka sâye endâz-ı şeref ü i‘zâz oldular. Bir haftadan sonra Yeniçeri ve sâyir ocağlar kânûn-i kadîm üzere birer gün tefâvüt ile Dâvûdpaşa Sahrâsı'nda nehzat ve Serdâr-ı ekrem'in hareketi günü Şehriyâr-ı kerrûbî-haslet, Mu‘asker-i hümâyûn'larına zıll-efgen-i şevket olup, yemeklik içün ta‘yîn olunan mahalde Serdâr-ı ekrem pây-ı ferkad-sây-ı Mülûkâne'ye ruhsâ ve ba‘zı vasâyâdan sonra resm-i vedâ‘ u teşyî‘ icrâ ve Serdâr-ı ekrem ordu tarafına ve Hâkân-ı zemân Serây-ı hümâyûn'a tahrîk-i bâd-pâ eylediler.
