Velâdet-i Hadîce Sultân
Muharremü'l-harâmın yedinci mübârek isneyn günü1568 sulb-i pâkîze-i hazret-i Şeh-riyârî'den bir duhter-i ferhunde ahter-i zîver âgûş-i şuhûd ve ârâyiş-i bahş-ı gehvâre-i vücûd olup, Hadîce Sultân ismiyle be-nâm ve mukaddem feyz-i tev‘emi bâ‘is-i sürûr-i enâm oldu. Üç gün top şenlikleriyle i‘lân-ı sürûr gûnâ gûn ve giceler ocağların âmâde eyledikleri eczâ-yı nâriyeden masnu‘ heyâkil-i garîbe temâşâsından hâsıl olan inşirâh-ı derûn havsala‘-i ta‘bîrden bîrûn oldu.
