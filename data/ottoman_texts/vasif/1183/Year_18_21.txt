Ba„zı havâdis
Bu esnâda a‘dâ tarafından deliller ahz ve istintâk olundukda, Rusya askeri sergerdesi olan Galçin nâm Ceneralin mukaddemâ Hotin tarafına irsâl etdiği Dolgoroki nâm Başbûğ ile Abaza Paşa ve sayir behâdıran-ı İslâm münâvele-i âlât-ı hısâm eylediklerinde, zikr olunan Başbûğ ve iki nefer Cenerâl ve üç nefer Mayor ile altı nefer ofiçyâl ve vâfir piyâde ve süvârî, müsellem-i eyâdî-yi zebâniyân ve pesmânde-gân-ı küffâr Ho-tin'e yirmi sâ‘at mesâfe olan Bâr Kal‘ası'nda ittihâz-ı mekân ve Kamaniçe Kal‘ası'na mesâmet olan karyelerde dört bin kadar Kazak etrâfdan henüz idrâk etmiş zahîreyi döğ-dürüp, Bâr Kal‘ası'nda olan küffâra îsâl ü infâk ve Kiyeve tarafından bu esnâda bir mikdâr asker gelüp, cem‘iyyet-i ûlâ'ya iltisâk ve Rusya hılâf-gîrlerinden olup, ba‘zı be-cenelere mutahassın olan Leh re‘ayâsını Kazâklar nehb ü garet ve karîben Hotin üzerine geleceklerini îmâ vü işâret eylediklerini ba‘zı cevâsîs tahkık ve bu hılâlde Leh tarafından firâr eden Yehûdîler dahi [M2 20] ahbâr-ı mezkûreyi tasdîk eylediler.
Mîr-i mîrân-ı kirâmdan Karesi Sancağı mutasarrıfı olan Uzun ‘Abdullah Paşa çetecilik ‘unvânıyla Nehr-i Turla'yı karşu geçüp, kerhen ev tav‘an Rusyalu'nun yed-i te-
