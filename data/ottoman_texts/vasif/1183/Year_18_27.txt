Başbûğ-şüden-i „Ali Paşa be-cânib-i Hotin
Bundan akdem a‘dânın berü taraflara mürûr etdiği haberi mütevâtir ve meşhûr olduğuna binâ’en, Hân ve sâ‘ir1 me’mûrlar Hotin tarafına teveccüh ve hilâl-i tarîkde bozgun askere tesâdüf ile el-yevm düşmen Kanlı-köprü'de olduğunu tefevvüh etmeleriyle, râh-ı gürîzleri kat‘ ve cümlesi cem‘ olunduğu ve bir mikdâr zahîre ve piyâde asker ile imdâd olunması Hân ve ‘Ali Paşa taraflarından tahrîr olunmağla, mümkin mertebe piyâde ve zehâyir tesyârından başka ‘Ali Paşa Başbûğluk ‘unvânıyla i‘zâz ve Ordu-yi hümâyûn hazînesinden guzâta lede'l-iktizâ sarf-ı tevzi‘ içün beş bin altun ve bir mikdâr çelenk ifrâzıyla bâzûy-ı [M2 25] iktidârı tesdîd ve Hân-ı ‘âlişân ile müzâkere-i umûr ve ittifâk etmek husûsâtı tarafına te‘kîd ve on bin guruş dahi be-resm-i ‘atiyye Abaza Paşa tarafına irsâl ve cümleye evâmir ve kavâyim ile ifâde-i hâl olundu.
