Tavsîf-şüden-i nâm-ı Şehriyâr-ı sâhib-i megazî be-hilye-i lafz-ı Gazî
Hotin Kal‘ası a‘dây-ı bed-sigâlin nazar-gâhı olduğundan, asker-i Pâdişâhî o taraflara râhî olmazdan mukaddem, intihâz-ı fursat ve Turla'yı berü geçüp, kal‘ayı muhâsa-raya mübâderet etmişidi. Talâyi‘-i Mu‘asker-i hümâyûn bu peyâm-ı bâridden bî-sabr u sükûn olup, fevc fevc o tarafa ‘inân-tâb-ı celâdet ve düşmen askerini ru‘yet etdikleri gibi sell-i şemşîr-i salâbet eyleyüp, birkaç sa‘at mâ beyne'l-ferîkayn muhârebe vâki‘ ve kati çok nüfus zâyi‘ olup, fazl-ı Hayrü'n-nâsırîn ile a‘dây-ı dîn hayyiz-i haybet ü hus-râna karîn ve asker-i İslâm mazhar-ı nasr-ı mübîn olup, kati vâfir hazele-i müşrikîn reh-rev-i semt-i siccîn ve hâyiz-ı mâ‘-i gislîn olduklarından başka, Hotin Kal‘ası tahlîs olunduğu, taraf-ı Serdâr-ı Ekremî'den telhîs olunmağla, —Men cehheze gaziyen fi sebi-lillâh fe-kad gazâ” 1606medlûl-i şerîfi üzere ism-i Sâmî-yi mülûkâne elsine-i mu‘arrifân ve hutebâda, ‘unvân-ı Gazî ile yâd ü tezkâr olunmak içün tebşîri hâvî etrâf-ı memâlik-i mahrûseye evâmir-i şerîfe ısdâr ü tesyâr olundu.
