İ„dâm-ı Tercemân-ı Dîvân
Sadr-ı sâbık vaktinde nisâr-ı dirhem ü dînâr ile Dîvân Tercemanlığı'nı tahsîl eden Nikolaki, umûr-i seferiyyeye dâyir müzâkerât ile Sadrıa‘zam'a izhâr-ı ma‘lûmât ve bu sebeble tahsîl-i husûsiyyet ve imtiyâzât edüp, [M2 29] ehl-i İslâm'a nazarını kec ve her mâddede girîve-kerd-i vâdî-yi ‘inâd ü lec ile tervîc-i re‘y-i mu‘avvec eylediğinden fazla, mukaddemâ hayâl-hâne-i fikr-i fâsidinde sûret verdiği evhâm u hayâlâtın butlânı zâhir u âşikâr ve Serdâr-ı ekrem'î bu vesîle ile hacl ve şerm-sâr etdiği ve buna dâyir kati çok mel‘anete ictisâr eylediği, ma‘lûm-i Şehriyâr-ı ‘âlî-tebâr olmağla, Kethudây-ı sâbık ma‘iyyeti ile Âsitâne-i sa‘âdet'e ihzâr olunup, Alay-köşkü altında gerdenine havâle-i tîg-i hûnhâr ve ‘ibret-i hadd-i nâ-şinâsân-ı rûzgâr kılındı. Mihâl Voyvoda'nın oğlu Mihâlika Tercemânlığa intihâb ve işbu rebî‘ulâhırın üçüncü günü1633 Ordu-yi hümâyûn'a iyâb ve Tercemânlık hıdmetini1634 iktisâb eyledi1633.
