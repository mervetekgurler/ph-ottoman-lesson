Fevt-i Kadî-yi Ordu-yi hümâyûn „Abdullah Efendi
Müşârun ileyh metâ‘ib-i hatt-ı tirhâl-i seferiyye ile za‘îfu'l-hâl olup, Bender'den Hân-tepesi'ne geldikde za‘f-ı vücûdu iştidâd ve ‘illeti giderek imtidâd bulup, kışlak tarafına Ordu-yi hümâyûn'un ‘avdeti vakti dahi nâ-ma‘lûm ve giderek esbâb-ı râhat ü huzûru ma‘dûm olduğundan, bi'l-istîzân Nehr-i İsakçı Kasabası'na revân olmuşidi. Birkaç gün kasaba-i mezkûrede ikamet ve şehr-i mezkûrun yirmi beşinci isneyn günü1640 se-fer-i âhiret eyleyüp, Sultân ‘Osmân Câmi‘-i şerîfinde Sadr-ı esbak Semîn İbrâhîm Paşa kurbunda o hâyiz-i kâffe-i ‘ulûm u fünûn medfûn kılındı.
Müşârun ileyh Su Nâzırı Altunuçok Mehmed Ağa'nın sulbünden yüz on sekiz târihinde1641 ketm-i ‘ademden sâha-i vücûda kudûm ve ‘unfuvân-ı şebâbında vaktini hasr-ı envâ‘-ı ‘ulûm edüp, Neylî Ahmed Efendi'den ve Mudurnulu Mehmed Efendi'den her fenni tarîkı üzere ahz u telakki ve gûn be-gûn derece-i isti‘dâdı kesb-i terakki ve yirmi beş târihinde mülâzım ve kırk dört senesinde2 Şeyhulislâm Mirzâ-zâde Mehmed Efen-di'den bi'l-imtihân rü‘ûs ahzıyla mazhar-ı mekârim olmuşidi. Dâmâd-zâde Feyzullah Efendi Meşîhati'nde Kudüs'e hâkim ve inkızây-ı müddet-i hükûmet ile İstanbul'a kadim oldukda, Huzûr Dersi'nin birinde Mukarrir olup, si‘a-i ‘ilmi ma‘lûm-i hazret-i Cihândârî olmağla, Şâm Pâyesi'yle dil-nüvâzende-i ikrâm ve yetmiş dörtde3 Medîne-i münevvere Kazâsıyla ruhsây-ı Ravza-i Mutahhara-i Seyyidü'l-enâm oldu. Seksen bir sâlinde4 İstanbul Pâyesi'ni ihrâz ile bâlâr ve ser-menzil-i imtiyâz ve bir seneden sonra Ordu-yi hümâyûn Kadılığı'yla mazhar-ı sunûf-i i‘zâz olup, seksen üç evâyilinde Anadolu pâye-si'yle kadri efzûn ve târîh-i mezkûrda zâyik-i merâret-i reybe'l-menûn oldu. Müşârun ileyhin [M2 37] Sûre-i Bakara evâyiline yazdığı hâşiye-i Beyzâvî müsellem-i fuhûl ve fünûn-i sâyireye müte‘allık risâleleri mütedâvel ü makbûldür. Ba‘zı Türkî eş‘âr inşâdına dahi meyl ü rağbet ve ‘Abdî mahlası ile âzmâyiş-i ma‘rifet eyleyüp, Hotin Kal‘ası tahlîs olundukda, inşâd etdiği târihdir:
‘Abdiyâ târih-i kahrın dedi ehl-i ‘arş u ferş,
Moskovu kıldı müdemmir seyf-i Sultân Mustafa
(^âk^A dlkl^ ^*^ jaSa ^JÜ ^j2~^)
