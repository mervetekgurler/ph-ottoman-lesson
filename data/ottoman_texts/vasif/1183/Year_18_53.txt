ve firâr-ı a„dâ

‘Adem-i sebât-ı askerîyle düşmen Kalas Karyesi'ni zabt etdikden sonra Tomarova
tarafına ‘azîmet ve o havâlîde olan enbârlardan ecnâs-ı zehâyir nakline mübâşeret eylediği derece-i tevâtüre resâ ve def‘-i gezend-i a‘dâ şiddet-i şitâ hasebiyle mümkin olma-yup, min kıbeli'r-Rahmân kulûb-i müslîmînde havf ü vecel ve bîm ü feşil dahi hüveydâ olmağla, bu ahvâl-i pür-ehvâl Sadr-ı gayret-iştimâli muzdaribü'l-bâl etmişiken, îsakçı'da Anbar Emîni olan Kapucu-başı Dağıstânî ‘Ali Ağa yirmişer otuzar guruş bahşîş ile kırk elli âdem tedârük ve karşu tarafa ‘ubûr husûsunda izhâr-ı rağbet ü tehâlük etmekle, mûmâ ileyhe Sadrıa‘zam tarafından kemâ-yenbagı ruhsat ve îsmâ‘îl Kasabası'nda ikamet üzere olan îskenderiyyeli Mustafa Bey dahi ma‘iyyetine ta‘yîn olunup, re‘yine mutâva‘at tarafına işâret olunmuş idi. Ağa-yı mûmâ ileyh mîr-i merkümun vürûduna bakmayup, müsta‘înen billâh enbârlardan zehâyir nakline ta‘yîn olunan müşrikîn üzerine sell-i seyf ve tehzîz-i sinân ve ekserîsini hûn-i sürh-gûn-i merg ü helâke galtân edüp, bu hareket-i cemîle dikkat olunsa te‘yîd-i ma‘nây-ı, — kem minfi’etin kalîletin”2 eylediği nümâyân ve düşmen-i bed-peymân bu asker-i endek-şümârı talî‘a-i ceyş-i mevfûr ve ‘adem-i mübâlât ile hücûmlarını o ma‘naya maksûr ederek tahlîs-i cân sevdâsıyla gürîzân oldular. [M2 57] O hılâlde îskenderiyyeli Mustafa Bey dahi askeriyle vârid olup, îbrâ‘îl Muhâfızı Vezîr ‘Abdî Paşa kapusu halkı ve sevâhilden cem‘ etdiği asâkir-i vâfire ile Kalas kurbunda vâkî‘ bir karyede tehaşşüd eden düşmen üzerine hareket etdi-ğini mûmâ ileyhimâ istihbâr edüp, intizâr-ı tekarrub ile bunlar dahi bir tarafdan düşmene ıztırâb vermeğe te’ehhüb etmişler iken nâ-gâh âvâze-i top ‘âlem-gîr ve velvele-i dâr u gîr felek-mesîr olup, istidlâl-i muhârebe vü musâdeme ile mûmâ ileyhimâ bi'l-ittifâk Kalas Karyesi'ne duhûl ve muhâceme edüp, derûnunda olan düşmen ekall-i kalîl olmağ-la, savlet-i İslâmiyân'dan zehre-tirâk ve ekserîsi dâhil-i hufra-i helâk olup, bu haber-i melâlet-eser vezîr-i müşârun ileyh ile muhârebe eden küştenîlerin, gûş-i gaflet-pûşlarına güzer eyledikde, reh-peymâ-yı semt-i meferr ve ekserîsi şemşîr-i tîz-i İslâm ile ‘âzim-i dereke-i sekar olup, iki asker birbiriyle mülakat ve bu ‘atıyye-i Mevle'l-mevâliyye hamd-i bî-gayât eylediler. Düşmen-i dînin kasaba-i mezkûrede tekrar tehassun eylemesi melhûz-i asker-i zafer-eser olduğundan mahall-i merkumu ihrâk u tahrîb ile hâke berâber eyledikleri haberi Ordu-yi hümâyûn'a vâsıl ve kulûb-i müslimînde sunûf-i meserret hâsıl olup, müşârun ileyhin işbu hengâm-ı ‘ibret-nümâda zuhûra gelen ikdâm ü gayreti sebeb-i takviyyet-i kulûb-i İslâm ve bâ‘is-i halecân-ı a‘dây-ı li‘âm olup, sa‘yı meşkûr ve hıdmeti mebrûr olduğundan gayri hakkında yemm-i mekârim-i Şâhâne mevc-endâz-ı zuhûr ve Boğdan Ser‘askerliği ‘unvânıyla mültefet ü manzûr olup, şimdilik yirmi beş bin guruş nakd ve mikdâr-ı kifâye çelenk tarafına irsâl1677 ve Kethudâsı Mîr-i mîrânlık ve Dîvân Kâtibi Hâcelik rütbelerini ihrâz ile mecbûru'l-hâtır ve makziyyu'l-âmâl kılındılar.
