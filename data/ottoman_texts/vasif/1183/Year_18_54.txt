„Azl-i Sadrıa„zam „Ali Paşa ve Serdâr-ı Ekrem-şüden-i Halîl Paşa
Müşârun ileyh sâdık ve gayret-keş-i dîn ve fart-ı şecâ‘atla dil-rübûde-i zümre-i muvahhidîn, sehâveti fevka'l-had ve ıkdâm ü himmeti müsellem-i erbâb-ı kabûl ü red olup, ancak fesâd-ı tabâyi‘-i ecnâd ve ru‘esâ beyninde mütemerrin olan ‘adem-i tevâfuk ve ittihâd sebebleriyle her ne kadar sa‘y ü tedbîr ve igrâ vü teşvîk zımnında her çend1678 bezl ü tebzîr etdiyse dahi muvâfık-ı mecrây-ı takdîr [M2 58] olmayup, hasm-ı ‘anîd memâlik-i Sultânî'ye kilîd olan Hotin gibi bir hısn-ı müşeyyedi zabt ü istîlâdan kat‘-ı nazar Tuna sevâhiline resîde ve yemîn ü yesârda vâki‘ kurâ ve kasabât ehâlîsini garet ü remîde edüp, müşârun ileyhin bu bevâ‘is ile nüfûz ü i‘tibârına halel ve bundan sonra fetk u ratk-ı umûr ve tanzîm-i ahvâl cumhûra yaramayacağı ma‘lûm-i ashâb-ı ‘akd ü hal olmağla, beş mâh kadar Sadr-ı devletde hezâr mihen ü meşâkk ile evkat-güzâr oldukdan sonra mühr-i Vezâret işbu şa‘bânu'l-mu‘azzamın on üçüncü günü1679 Kapucu-başı Çerkes Bey mübâşiriyyeti ile yedinden nez‘ u istirdâd olunup, bundan evvel rütbe-i Vezâret ile kâm-yâb olan ‘Ivaz Paşa-zâde Halîl Paşa'ya teslîm ile vedî‘a-i kûze-i hâfızası kılınan vesâyây-ı Şâhâne'yi şifâhen müşârun ileyh hazretlerine1680 ifâde vü tefhîm eyledi.
Hayri Efendi'nin ‘arz etdiği Sadâret-i târîhidir1681:
Mü’ebbed eyleye Mevlâ Halîl Paşa'yı
