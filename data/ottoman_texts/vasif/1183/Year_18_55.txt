J^ Jj* A3*)
Enverî Efendi'nin dahi verdiği târihdir:
Harf-i mücevher ile bir hoşca düşdü târîh, Hak bu ki, verdi revnak Sadr'a Halîl Paşa.
)U.Lj Jd^ »j^ Jjj jj ^ j j^)
Sadrıa‘zam ve Serdâr-ı ekrem hazretleri Babadağı meştâsına duhûl ile tensîk-i şevârid-i ahvâl-i Devlet'e meşgûl olup, Anadolu ve Trabzon eyâletlerinin sâl-i âtiyede Kırım tarafına ta‘yîn olunması zarûriyyât-ı vakt îcâb eylediğinden, Anadolu Eyâleti sâbıka Erzurum Vâlîsi olup, Kırım Ser‘askeri nasb olunan Silahdâr Îbrâhîm Paşa'ya ve Kars ve Çıldır etrâfını muhâfaza şartıyla Erzurum Eyâleti dahi Ma‘denler Emîni ve Malatya Sancağı Mutasarrıfı Vezîr Hâfız Mustafa Paşa'ya ve iki bin nefer süvâriyle evvel-behârda Mu‘asker-i hümâyûn'da isbât-ı vücûd etmek şartıyla Mar‘aş Eyâleti Hamevî-zâde Ahmed Paşa'nın mahdûmu ‘Ömer Bey'e ve Haleb Eyâleti, sâbıka Selânik Mutasarrıfı Ahmed Paşa-zâde Vezîr Mehmed Paşa'ya ve Rumeli Eyâleti, Boğdan Ser‘askeri Vezîr ‘Abdî Paşa'ya ve Özi Eyâleti, Vezîr Hazînedâr ‘Ali Paşa'ya ve Eyâlet-i Karaman, Canikli Süleyman Paşa'ya ve Selânik ve Kavala sancakları, Derbendler Başbuğu olan Vezîr ‘Ali Paşa'ya ve Üsküb Sancağı, Îskenderiyye Mutasarrıfı pederi Mehmed Paşa'nın göndereceği askerden mâ‘adâ iki yüz [M2 59] nefer ile Ordu-yi hümâyûn'a gelmek şartıyla bâ-rütbe-i Mîr-i mîrânî Mustafa Bey'e ve Kilis ve A‘zâz sancakları ilhâkıyla Rakka Vâlîsi Vezîr Mehmed Paşa'ya Bender Ser‘askerliği tevcîh ve selefi Aydın Muhassılı Kethudâ Mustafa Paşa'nın Kili muhâfazasına ‘azîmeti ve ba‘zı mîr-i mîrân Tuna üzerine nasb olunacak cisrin berü ve öte yakalarına ta‘yîn ve Topçu-başı Hezârfen Mustafa Ağa bâliğ-i derece-i sinn seb‘în olup, pîr ü nâ-tüvân ve şedâyid-i seferiyyeye tâb-âver olamayacağı nümâyân olduğundan ‘azl ve yerine Âsitâne'de vekîl olan Kapucu-başı Meh-med Emîn Ağa nakl olundu.
