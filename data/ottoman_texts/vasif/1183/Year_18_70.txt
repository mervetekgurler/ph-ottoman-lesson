Zikr-i ba„zı tevcîhât-ı „ilmiyye
İstanbul Kadısı olan Dürrî-zâde Mehmed Nurullâh Efendi nâmzed olduğu hükûmetden dâmen-keş-i isti‘fâ ve birâder-i sa‘d-ahteri olup, Mekke Pâyesi'yle sâbıka Selânik Kadısı olan es-Seyyid Mehmed ‘Atâullah Efendi şehr-i rebî‘ulevvelin on beşinci günü1700 İstanbul Kazâsı'yla kâm-revâ oldu. Üsküdar'da bundan akdem menâr-ı şerî‘atı râfi‘ olan Mehmed Nâfi‘ Efendi, şehr-i receb gurresinden1701 zabt etmek üzere Edirne Kazâsı'yla hürrem ve Çiçekçibaşı-zâde Feyzullah Efendi'nin Yenişehir-i Fenâr Kaza-sı'yla gül-zâr-ı âmâli tarâvet-yâb-i feyz-i Hâliku'n-nesem oldu. Sâbıkâ Rumeli Ka-dı‘askeri Karabekir Efendi-zâde ‘Osmân Efendi tekmîl-i müddet-i hayât ve terk-i meş-gale-i kâyinât eyledi. Re‘îsü'l-‘ulemâ olan Mirzâ-zâde es-Seyyid Mehmed Sa‘îd Efendi, bir sene kadar Rumeli Sadâreti'ne sâye-endâz-ı şeref ve Anadolu'dan ma‘zûl Başmakçı-zâde es-Seyyid Mehmed Efendi gurre-i recebde1702 müşârun ileyhe ni‘me'l-halef ve İstanbul Kadısı olan Dürrî-zâde ‘Atâ‘ullah Efendi birâderi isrine ıktifâ ve kâr-ı düşvâr-ı hükûmetden isti‘fâ edüp, bâ-Pâye-i Mekke sâbıka Mısır Kadısı olan İshak Efendi gurre-i cumâdelâhırede1703 İstanbul Kadısı nasb u ta‘yîn ve Şeyhulislâm İshak Efendi-zâde es-Seyyid Yahya Şerîf Efendi mâh-ı mezbûrun onuncu gününden1704 İstanbul Pâyesi'ni ihrâz ile nâyil-i ‘izz ü temkîn olup, Mektûbî ‘Abdurrahîm Efendi'nin dahi hükûmet-i Burusa ile ser-i i‘tibârı vâsıl-ı çerh-i heftümîn oldu.
