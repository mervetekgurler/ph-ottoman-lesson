Terceme
Müşârun ileyh Şeyhulislâm-ı merhûm Pîrî-zâde Mehmed Sâhib Efendi'nin cürsûme-i pâkîzesi olup, eyyâm-ı civânîde lisân-ı hâl ile [mısrâ]‘:
Ulâ‘ike âbâ‘î fe-ci‘nî bi-mislihim1708
mefhûmuyla terâne-sâz ve medrese ru‘ûsuyla kamet-efrâz-ı imtiyâz olup devre-i mu‘tâdeyi tekmîl ve Mevleviyyet rütbesini tahsîl ve bir müddetden sonra Mekke Pâye-si'yle tatyîb ve Meşîhat-i pederîde İstanbul Kadılığı ile tatrîb olunup, üç mâhdan sonra isti‘fâ ve ihrâz-ı pâye ile iktifâ etmişidi. Yüz altmış beşde1709 Anadolu Kadı‘askerliği dîbâce-i ‘unvân-ı ikbâli olup, müddet-i ‘örfiyyesin itmâm ve altmış dokuzda1710 Sultân ‘Osmân Hân hazretlerine birkaç mâh imâmet ile ihrâz-ı dest-mâye-i merâm edüp, sene-i mezbûre vasatında Rumeli Sadâreti'ne şâyân ve yetmiş târîhinde1711 ‘azl ve Burusa'ya tağrîb ile dil-rîş-i hümûm ü ahzân olup, zemân-ı ikameti medîd olmuşiken, hakkında lutf-i İlâhî bedîd ve kayd-ı gurbetden intılâk ile yevm-i mükfehirr-i emeli hem-reng-i sabâhu'l-‘îd olup, yetmiş beşde1712 mükerreren Sadr-ı Rum ve yedi mâh icrây-ı ahkâm ile fâsıl-ı mâ-beyn-i husûm olup, yetmiş [M2 75] dokuzda1713 merreten ba‘de uhrâ Sadâret-i mezkûre ile kâm-revâ ve birkaç mâhdan sonra isti‘fâ ve ihtiyâr-ı meslek-i inzivâ etmişi-ken, seksen iki târihinde1714 Müftiyyü'l-vakt bulunan Veliyyüddîn Efendi rıhlet ve müşârun ileyh Mesned-i Fetvâ ile kesb-i etemm-i rifat eyledi. Seksen üçde1715 fevt ve mazhar-ı — Küllü nefsin zâ’ikatü'l1716-mevt”1717 olup, Murâd Paşa Câmi‘i hazîresinde o tavd-ı bâzıh-i ‘ulûm ü fünûn mütevârî ve medfûn oldu. Müşârun ileyh ser-âmed-i ‘ulemây-ı Rum ve fehm ü dânişi zâhir u ma‘lûm olup, nazm ü nesre kadir ve cedel ü bahsde misli nâdir ve Sâhib mahlası ile manzûr olan gazel ve târihleri rengin ve makbûl-i tıbâ‘-ı bü-legay-ı ma‘ârif-âyîn olup, ekser evkatı müdârese-i ‘ulûm ile geçüp, ‘Abdullah Monla ve Gelembeli ve Küçük Âmedî gibi fuhûl dâyiresine tereddüd ve duhûl ve mübâhase-i gûnâ-gûn ile meclisini merkez-i dâyire-i menkul ü ma‘kûl ederler idi. Ebnây-ı cinsi her haline hased ve der-i mesâvîsini feth ve mehâsinini sedd edüp, hatta vefâtında: “Lâ te-sübbü'l-emvâte fe-innehüm kad efdû mâ kaddemû”1718 mefhûmundan ‘adem-i i‘râz ile:

1
2
3
4
5
6
7

Mâte'l-hannâs
(^^ L^Jl oL&gt;(
târîhini inşâd ve nâr-ı ‘adâvetlerini îkad eylediler. Lisân-ı ebnây-ı zemân ile cerîhu'l-cenân oldukları hasebiyle:
‘Osmân-ı sitem-dîde
