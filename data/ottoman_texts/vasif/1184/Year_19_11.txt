Teznîb
Ba‘zı kimseler bu hezîmeti askerin gafletine ve ‘Abdî Paşa henüz zedelenmeyüp, ol dahi hem-reng olmak içün Hân ve Abaza Paşa'nın vakt-i mesâfda desîse ve ‘adem-i sebâtlarına haml eylemiş, cenâb-ı Hak bizi mü’min ve muvahhid halk edüp, şerâ’it ü mûcibât-ı İslâmiyye'yi icrâ ile i‘lâ-i kelimesi zımnında gazâ vü cihâdı üzerimize farz ve fezâyilini nusûs-i Furkaniyye ile beyân buyurup, guzât1743 ü şühedânın merâtib-i ‘uzmâ ve mesûbât-ı evfâsını dahi âyât-ı beyyinâtında zikr edüp, emrine itâ‘at ve nehy eylediği muharremâtdan mücânebet etmeyenlere fevz ü nusrat te‘alluk kudretden ba‘îd görülür. Bu sefer-i pür-‘iberde ictimâ‘ eden askerî tâyifesi hılâf-ı şer‘-i enver irtikâb-ı münker ve menhiyyâta iktihâm ile yollarda fukarâ vü zu‘afâyı pâ-zede-i cevr ü zarar etdiklerinden gayri, uli'l-emre ‘adem-i itâ‘at ile hod-pesendâne seyr u hareketleri iktirâf-ı envâ‘-ı ma‘siyyet kabîlinden olduğuna binâ‘en, taraf-ı kahhâr-ı müntakımden haklarında bu vechile mücâzât ve taslît-i kefere ile icrây-ı hükm-i mu‘âkebât kılındı. “İn tensurû'llâhe yensurküm ”3 âyet-i şerîfesi, —İn tensurû dînehû ve Resûlehü yensurküm ‘alâ aduvvi-küm”4 ‘ibâresiyle tefsîr olunup, nusrat ne makule fi‘le bâz-beste olduğu erbâbına ma‘lûmdur. İşte emrin hakîkatı budur ancak, erbâb-ı zevâhire göre düşmen askeri mü-ceddeden ihtirâ‘ olunan kanûn-i muhârebe ve üslûb-i mudârabe üzere müretteb, ve zâbitlerine inkıyâd ü itâ‘atları mücerreb olup, sanâyi‘-i nâriyyeyi bi-esbâbihâ ta‘lîm ü ta‘allümden bir lahza hâlî olmadıklarından gayri, askerîlerini semt-i tereffühden men‘ ve râhat ü sükûndan red‘ edüp, taburlarında gayri mu‘allim bir şahsa mahal ve hılâl-i sufûflarında nâ-be-mahal ednâ fürce vü halel olmadığından imtihân ü ihtibâr olunmamış ve tereffüh ü râhata [M2 89] alışmış perîşân ve gayr-i müretteb askere galebeleri fî ek-seri'l-ahyân nümâyân olmakdadır. Lâ cerem, bu bâbda ru‘esâya isnâd-ı cinâyet ü bühtân mahzâ kusûr-i nazardan nâşî da‘vây-ı bî-bürhândır. Be-în cümle Hân ve Abaza Paşa ve sâyir mîrîlü asker müteferrik olmuşiken Vezîr ‘Abdî Paşa ve Adanalı Hasan Paşa kazıy-yeye ‘adem-i vukuf ile üzerlerine gelen düşmen ile bir sâ‘at kadar âgaz-ı kifâh ve i‘mâl-i süyûf ü rimâh eyleyüp, cânib-i muvahhidînde galebe sûretleri be-dîdâr ve a‘dâda sûret-i perîşânî âşikâr olmuşiken, Hân kolunda olup, meterisler gayilesini ber-taraf eden ‘ane-de-i ‘abede-i esnâm, fırka-i mezkûreye imdâd ile bâ‘is-i tefrika-i ehl-i İslâm olduğu hâzır-fi'l-ma‘reke olan muharrir-i Fakır'in re‘ye'l-‘ayn meşhûdu olmuşdur.
