Şikesten-i cisr-i TunÇ}
îsakçı pîş-gâhında inşâ olunup, mürûr-i sefâyin içün Kartal'dan tarafa hedm olunan cisrin sülüsânı keyd-i a‘dâdan muhâfaza içün vasatında nasb olunan haymede ikâmet [M2 103] ve emr-i muhâfazaya müdâvemet içün dört bölük neferâtı ‘alâ tarîki'l-münâvebe ta‘yîn olunmuşidi. Düşmen Kartal Sahrâsı'na vürûd ve tarîk-i nehr bi'l-külliyye mesdûd olmağla, cisr-i mezkûrun nakz ve eczâsı hıfz olunmak lâzım iken, le‘alle ve ‘asâ ile imrâr-ı subh u mesâ kılınup, nâ-gâh işbu cumâdelûlânın on beşinci günü1759 bir rîh-i ‘akım hubûb ve orduda olan çadırların ekserini hedm ile teştît-i cem‘iyyet-i kulûb edüp, zikr olunan cisr kıt‘asının râbıtasını fekk ile dest-i emvâca tes-lîm ve Tuna'nın karşu tarafında vâki‘ sazlık derûnuna îsâl ile hıdmetin tetmîm edüp, muhâfazasına me‘mûr olanlar kedd ü ta‘bdan fâriğu'l-bâl ve birkaç günden sonra bulunduğu mahalde eczâsı tefrîk olunup, îsakçı'nın üst tarafında vâki‘ halîce nakl ü îsâl olundu.
