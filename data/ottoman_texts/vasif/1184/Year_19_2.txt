VEKÂYİ„-İ SENE ERBA„A VE SEMÂNÎN VE Mİ’ETE VE ELF
Eyyâm-ı behâr-ı huceste-âsâr resîde vü idrâk ve benât-ı nebât meşîme-i arzı çâk ve bûy-i dil-âvîz-i ‘anber-âmîz ile meşâmm-ı ‘âlemi ‘ıtr-nâk edüp, neşîb ü firâz-ı kühsâr ezhâr-ı rengâ-reng ile izhâr-ı sun‘-i Hâlık-ı bî-enbâz ve agsân ü eşcâr destyârî-i nesîm-i ürd-i bihişt ile tebahtur u ihtizâz eyledi. Enhâr ü cedâvil sukut-i sayyib-i tayyib ile mü-tehalhil ve bürûdet-i hevâ kesb-i cevher-i safâ ile mülâyim ü mu‘tedil olup, hatîb-i min-ber-i çemen-zâr olan ‘andelîb, meşk-i ‘aşk ile velvele-endâz-ı tilâl ü vihâd ve mürgan-ı ülî-ecniha ihtilâf-ı lügat ile isbât-kerde-i bahs-i me‘âd oldu.

1
2
3
4
5
6

Sahn-ı mürg-zâr nesrîn ü benefsic ile behcet-bahş-ı menâzır ve lâle-i dagdâr-ı reng-i ahmer kanı ile küşâyende-i hâtır-ı dîde-i nergis-i hâb-düşmen nigehdâr-ı tâc-ı nesteren ve giyâh-ı nev-demîde sitâyiş-i nazrat ü hazratıyla gûyây-ı [M2 76] İyyâke ve hadrâ’e'd-dimen1719 oldu. Bu esbâb ile fî-mâ ba‘d Ordu-yi hümâyûn'un meştâda ikameti münâsib ve bir ân akdem sahrâya hurûcu vâcib olduğuna binâ‘en muharremü'l-harâmın ikinci günü1720 kanûn üzere Dergâh-ı ‘âlî yeniçerileri ve dördüncü günü1721 müretteb alay ile Sadrıa‘zam ve Serdâr-ı ekrem cenâbları Livây-ı fevz iltivâ-yı Fahr-i ‘âlem'i pîşuvây-ı menhec-i sa‘âdet eyleyerek, Babadağı Meştâsı'ndan dürre-zen-i hareket ü kıyâm ve mu-kaddemâ ihtiyâr-kerde-i erbâb-ı nakz u ibrâm olan kazây-ı dil-güşâda nasb olunan hıyâm-ı Süreyyâ-nizâma pâ-nihâde-i ‘izz ü ihtişâm oldu.
