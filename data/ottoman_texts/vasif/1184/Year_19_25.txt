Vefât-ı Şerîf-i Mekke
Sinîn-i mütetâvileden berü, Mekke-i mükerreme'de dest-ârâ-yı çemen-i suffa-i Şerâfet olan Şerif [M2 110] Müsâ‘id, Cidde vâlîlerine mahsûs olan fevâyide müdâhale ile umûrunda fârid olup, eşbâhında1765 umûr-i Şerâfeti idâreye kadir ve müşârun ileyh ile mu‘ârazaya kabil bir merd-i behâdır bulunmadığından, ‘azli müte‘azzir ve keyfe mâ-yeşâ o tarafları tasarruf ile istimâ‘-ı ahkâm-ı Sultânî'de mukassır olmuşidi. Seksen dört senesi muharreminin yirmi yedinci hamîs günü1766 [mısra]„:
“Ve küllü mes‘adatin yevmen se-tünhadir ”1767
mefhûmu üzere müşârun ileyh fevt ve zâyik-i merâret-i, “küllü nefsin zâ’ikatü'l1768-mevt”1769 olup, silsile-i ‘Adnâniyye'den Şerîf Ahmed cümle ‘indinde mümtâz ve ser-âmed olduğundan, mesned-i Şerâfet'e ihtiyâr olunduğunu hâvî o taraf-ı bâhiru'ş-şerefden ‘arz ü mahzar tesyâr olunmağla, lâzım gelen teşrîfâtın bir sûreti ve tahrîr olunacak Nâme-i hümâyûn'un müsveddesi, Beylik ve Teşrîfât kalemlerinden ihrâc ü terkim ve Rikâb-ı hümâyûn tarafına takdîm olundu.
Me’mûriyyet-i „Abdî Paşa be-muhâfaza-i Maçin ve Abaza Paşa be-cânib-i Hırsova ve fevt-i İbrâhîm Paşa ve vukû‘-i tevcîhât-ı vüzerâ
Nehr-i Tuna'nın berü taraflarına bir takrîb mürûr ile ehl-i Islâm'ı âvâre-i huzûr etmek hasm-ı bergeşte-i ahvâle ecell-i me‘ârib olduğu zihne mütekarib olduğundan, sevâhil-i İslâmiyye'yi muhâfaza vâcib olmağla, binâ-berîn Rumeli Vâlîsi Vezîr ‘Abdî Paşa bundan akdem İsakçı Ser‘askerliği'ne intihâb ü intika olunup, şimdiye dek mülâzemet-i Ordu-yi hümâyûn ile visâde-i râhata ittikâ etmişidi. Dağıstânî ‘Ali Paşa'nın vürûdu Ser‘askerlik niyyetini ilga ve müşârun ileyhin bir tarafa me’mûriyyetini ilcâ eylediğine binâ‘en, ‘Abdî Paşa Maçin muhâfazasına ve İç-il Mutasarrıfı Vezîr Abaza Paşa Hırsova tarafına ta‘yîn ü irsâl ve onar bin guruş karzen taraflarına i‘tâ olunup, me‘mûr oldukları mahallere teveccüh ü ‘azîmetleri isti‘câl olundu. Müşârun ileyhimâ garet-zede-i a‘dâ ve tabl ü surnâ ve ‘unvân-ı Vezâret'den mu‘arrâ ellişer altmışar etbâ‘ ile reh-peymâ oldular.

1
2
3
4
5
6

Tefâsîl-i ahvâli bundan akdem bast u ifâde ve el-yevm Silistire'de ikameti irâde olunan Vezîr Sârım İbrâhîm Paşa'yı mübtelâ olduğu ‘illet-i merâk-ı ihtinâk ve evâsıt-ı Cumâdelâhıre'da1770 hükm ü irâde-i hazret-i Hallâk mâh-ı serî‘us-seyr ‘ömrünü giriftâr-ı ‘ukde-i mehâk edüp, mutasarrıf olduğu Sivas [M2 111] Eyâleti, Özi Muhâfızı ve Silisti-re Vâlîsi Vezîr Hazînedâr ‘Ali Paşa'ya ve Silistire Eyâleti, İsakçı Ser‘askeri Vezîr Dağıstânî ‘Ali Paşa'ya tevcîh ve bu veçhile halleri terfîh olundu.
Müteveffâ-yı müşârun ileyh bir def‘a Rikâb Defterdârı olan ‘Acem Kılıcı Mustafa Efendi'nin necl-i neçâbet-güsteri ve Defterdâr-ı nâmdâr olan Behçet Efendi'nin birâder-i vâlâ-güheri olup, Maliyye Kalemi'nden neş‘et ile âzmâyiş-i ma‘rifet ve tahsîl-i meleke-i kitâbet edüp, hakkında1771 nazm:
—Babası seyf-i ‘acemdir anası gaddâre
Tîgan huyludur, ‘uşşâka cefâlar kılıcı”
beyt-i meşhûrunu ehâcî vü mücûne mâyil ‘asrın ba‘zı kavâbili terâne-sâz-ı terkîb ve sirran miyânelerinde inşâd ü teşbîb ile müstehakk-ı levm ü te‘nîb olmuşlar idi. Tayy-ı ‘akabât-ı tarîk ile seksen senesi Tersâne Emîni iken ‘Avnî Efendi yerine Defterdâr-ı sâhib-i iştihâr ve melhûz-i nazar-ı Şehriyâr-ı İskender i‘tibâr olup, Devlet-i ‘aliyye'de ser-nümâ-yı zuhûr olan müstevfîlerin eşiddâsından ve fenn-i defterîye vukuf-i tâmm tahsîl etmiş ketebenin akviyâsından olup, defterdarlığında ka‘r-ı deryâya rüsûb etmiş emvâl-i mîrîyi gavvâs-ı ‘akl-ı dûr-endîşiyle tahsîl ve Âsitâne'de ve taşrada niçe erbâb ta‘yîn ü iştihârı şiddet-i takazâ ile kavlen ve fi‘len terzîl etmişidi. Vezâreti halinde li-emrin mâ-sadara1772 bî-hemtâdan müsteş‘ir olup, ednâ bir maslahata hod be-hod mübâşe-retden ictinâb ve devlete nâfi‘ bir hıdmete muvaffak olmadığı ma‘lûm-i erbâb-ı elbâb-dır. Müşârun ileyh tüvân-gerân-ı zemâneden olup, iddihâr etdiği emvâl, matla‘-i Vezâret'inden makta‘-i vefâtına dek bîhûde yere sarf ü ibzâl ve ne vârislerine ve ne Bey-tülmâl'e fâ‘ide etmediği zâhir-i hâldir. Kable'l-vezâre mutasarrıf olduğu menâsıb ve dahi sonra Ruscuk'da vukû‘ bulan menâkıb, mahallerinde mukayyed ü mastûr ve tekrarı se-beb-i se‘âmet-i erbâb-ı şu‘ûr olduğundan, bu mikdâr ile iktifâ ve: — Hayru'l-kelâmi mâ kalle ve delle”1 mesleğine i’tisâ olundu.
