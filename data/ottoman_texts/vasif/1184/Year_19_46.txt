Vefât-ı Şeh-zâde Sultân Bayezîd
Serv-i ser-âzâd-ı çemenistân-ı Saltanat olan Şeh-zâdegândan Sultân Bayezîd hazretlerinin gül-i mutarrâdan nâzikter olan vücûd-i şerîflerinde inhırâf ve ‘unsur-i pâki-zelerinde ihtilâf vâki‘ olup, ihzâr-ı etıbbâ ile tedbîr-i devâ olunduysa dahi, [mısra]„:
Vedâ’ü'l-mevti leyse lehü devâ’ün1818
Mefhûmu üzere ‘ilâc-ı etıbbâ kâr-ger1819 olmayup, evâhır-ı şehr-i ramazânda1820 ‘azm-i hıyâbân-zâr-ı dârü'l-karâr ve dâhil-i — cennâtün tecrî min tahtihe'l-enhâr5,1 oldu. Kanûn üzere na‘ş-ı mağrfiret-nakşı büyük vâlideleri camî‘-i şerifinde ihzâr olunan mahalle defn ile o semer-i şecer-i sâbitü'l-asl-ı Tâcdârî a‘yün-i nâsdan nühüfte vü mütevârî oldu.
Şeh-zâde-i müşârun ileyh subbet sicâlü'r-rahmeti ‘alyh1821 otuz târihinde pîrâye-bahş-ı ‘âlem-i vücûd olup, kırk üç târihine gelince talîku'l-‘inân ve bundan sonra sâyir şehzâdegân ile Harem-i Serây-ı hümâyûnda ihtiyâr-ı mekân ve muntazır-ı bürûz-i feyz-i Rahmân olmuşiken, vedâ‘-ı ‘âlem-i fânî ve ‘azm-i semt-i beka vü câvidânî eyledi.
