Maktûlî-yi Genç „Ali
Sadr-ı sâbık vaktinde meştâ tertîbâtından olarak Bolu havâlîsinden bin nefer mîrîlü asker tahrîri Voyvodası Yûsuf Bey'e fermân ve lâzım gelen mebâliği nakden irsâl olunup, bir ân akdem cem‘ u tesyîri ifâde vü beyân olunmuşidi. Mîr-i mûmâ ileyh emr-i ‘âlîye imtisâl ve tevzî‘-i mîrî ile cem‘-i ibtâl-i ricâl edüp, Genç ‘Ali nâmında bir şahsı üzerlerine baş ve ber-vech-i evfâ tahsîs-i me‘âş ile esnây-ı râhda ferd-i âferîdeye te‘addî zuhûrunda mazhar-ı cezâ ve pâ-dâş olacağı râzını merkuma fâş edüp, [mısrâ]„:
Lekad nâdeytü lev esma‘te hayyen1837
mefhûmu üzere merkumun pend ü nasîhatini ‘adem-i kabûl ve seyr-i batî ile yollarda fukarâyı pâ-zede-i suyûl-i huyûl eylediği havâdisi, sem‘-i Serdâr-ı ekremî'ye vusûl bulup, Ordu-yi hümâyûn‘a geldikde, ser-i nuhûset-eserine havâle-i seyf-i siyâset ve ma-hall-i ‘ibret-i erbâb-ı zulm ü gavâyet kılınup, Bin-başılık maslahatını idâre içün Baş-ağası ihzâr ve hıl‘at ilbâsıyla zabt-ı neferât etmek tenbîhi ile inzâr olundu.
