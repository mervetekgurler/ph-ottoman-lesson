Tetimme
Ordu-yi hümâyûn’da Cebeci-başı olan Kürd Mehmed Ağa ‘azl olunup, ma‘zullere ‘âdet olduğu vech üzere sevk-i zehâyir ‘unvânıyla Babadağı’ndan ihrâc ü ib‘âd ve Ce-beci-başılık ile Baş-kethudâ Mustafa Ağa is‘âd olundu.
Eyyâm-ı behâr hulûl ve Ordu-yi hümâyûn'un sahrâya hurûcu vakti duhûl edüp, tavâyif-i askerînin iki kıst mevâciblerinin lüzûm-i i‘tâsı bundan akdem Rikâb-ı kâm-yâb tarafına ‘arz ü inhâ olunduğuna binâ’en, mevâcib ve sâyir umûr-i seferiyyeye sarf içün zilhiccenin altıncı günü1839 iki bin dört yüz kîse akça vâsıl-ı Mu‘asker-i Şehriyâr-ı rub‘-meskûn ve dâhil-i hazîne-i Ordu-yi hümâyûn oldu.
Silahdâr Ağası zahîre mübâşiriyyeti ile bundan akdem tağrîb ve yerine Ocağ Ket-hudâsı vekâleten takrîb olunmuşidi. île'l-ân Ağalık mesnedi hâlî olmak takrîbî ile resânende-i hazîne olan Kapucu-başı Kuru îbrâhîm Ağa'nın Silahdâr Ağalığı'yla şecer-i zâyil-i ikbâli tartîb ve mâh-ı zilhiccenin on yedinci günü1840 iki kıst mevâcib dahi ihrâc ve eyâdî-yi emânet-kârâne idrâc olundu.
