Nefy-i Damadzâde Mehmed Tâhir Efendi
Zümre-i müderrisinden Mehmed Tâhir Efendi neşve-dâr olduğu hâlde Bahariye pîşgâhında vâki1 çayırdan mürûr eder iken nigeh-bânlarınm men‘e tasaddîleri mollayı bî-huzûr edüp giderek mu‘ârazaları müşâtemeye ve müşâtemeleri mudârebe ve müsâdemeye müncer ve mûmâileyhi keyfıyet-i câm-ı teşci1 ve zûr-âver edüp hemen miyân-bendinde âmâde olan bıçağını dest-âver-i insilâl ve yanında olan âdemlerine emr-i mu‘âveneti tenbîh ile bostancıları önüne katup nâr-ı hâmide-i arbedeyi iş‘âl  ve molla-yi mezbûrun asâlet ve nebâleti maTûm olduğundan bostancılar âlât-ı müdâfa‘a isti'mâlinden ictinâb ve bu hâl ile iki üç nefer bostancıyı cerh-i elim ile üftâde-i deşt-i ıztırâb edüp keyfiyet resîde-i sem‘-i eşref-i padişahî ve te’dîbi müfevvez-i re’y-i fetvâ-penâhî kılmup, ba‘de’l-keşf ve’l-mu‘âyene efendî-i mûmâileyh Gelibolu’ya iclâ ve iki ay mürurundan sonra bostancılar elem-i cerhden rehâ ve birâderi sadr-ı Rum-ı sâbık müteşebbis-i dâmen-i recâ olduğuna binâen kayd-ı gurbetten ihlâ olundu.
Asitâne’ye ric‘atinde fî-mâ-ba‘d eVbâş ve erâzile mahsûs olan reftâr-ı nâ-hem-vârdan dest-şû-yi ferâğ olmadığı hâlde eşedd-i takrî1 ile tedîb ve nefy-i ebed ile ta‘zîb olunacağı şeyhülislâm efendi tarafindan ifhâm ve esb-i serkeş ru‘ûneti bu pend-i dil-pesend ile ilcâm olundu.
