İ‘dâm-ı İvaz Mehmed Ağa
Bayındır voyvodası olan İvaz Mehmed Ağa an-asl Aydın taraflarında sekbanlık ile meşhûr ve giderek İzmir voyvodalarına bölükbaşı olmakla kesb-i kuvvet ü zûr edüp, ber-takrîb gümrükçü İshak Ağa tarafına tevessül ve arz-ı merâm ve vâsıtasiyle ba‘zı mukâta‘at iltizâm ve tevsi1-i dâire ile tahsîl-i dârât u ihtişâm etmişidi. Uhdesinde olan iltizâmâtm fâizleri masrûfâtına vefâ etmediğinden zulm  ü i'tisâfa mecbûr ve re‘âyâ ve berâyâyı bu vesile ile evtân-ı me’lûflerinden dûr edüp ba‘zı tenbîhât ile enf-i şâmihi irgâm ve semt-i salâha meyi ü rükûnu i‘lâm olundukta kapucubaşılık ile câme-i rifati tezyin ve sefer vaktinde İzmir muhâfazasma tayin olunmuşidi.
Mûmâileyh İzmir voyvodası bulunan Kara Osmanzâde el-Hac Ahmed Ağa ile muhâreşe ve giderek birbiriyle a‘ğâz-ı müşâcere ve münâveşe edüp İzmir’i pâ-zede-i evbâş ve levendât ve emvâl-i tüccârı gasb-gerde-i erbâb-ı gârât eylediği şâir mezâlimi ile nigâşte-i sahîfe-i yâd-ı devlet ve tertîb-i cezâsı mevküf-ı vakt-i vüs‘at kılınmışidi.
Sefer gavâili ber-taraf ve meşâgil-i devlet kesb-i sûret-i ahaff eylediğine binâen merkumun esbâb-ı in‘idâmı tertîb ve Kapudan-ı Deryâ Vezir Haşan Paşa üzerine ta‘yîn ve tesrîb olunup ma‘iyetine me’mûr asâkir-i müctemi‘a ile mukîm olduğu Bayındır’a ılgar ve merkum makâbeleden âciz olup Tire _ kazâsı etrâfmda geşt ü güzâr eder iken akab-gîrler yedine giriftâr ve birkaç nefer bölükbaşısı ile kantara-i seyfden imrâr olunup rüûs-ı maktu1 alan Asitâne’ye getirilüp mevzû‘-ı ibret-gâh-ı eşrâr kılındı.
