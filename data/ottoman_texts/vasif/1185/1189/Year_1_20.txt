Ba‘zı Tevcîhât-ı Resmiyye ve İlmiyye
Taraf-ı hümâyûna cihet-i mâ ile ihtisâsı olan Ahmed Nazif Efendi mutasarrıf olduğu arpa emânetinden hazzını istîfâ ve âhar mansıba irtikâsmı ricâ edüp Cumâdelâhire gurresinde başmuhâsebecilik rütbesini ihrâz ve arpa emâneti ile reis-i sâbık İbrahim Münib Efendi ve matbah-ı âmire emâneti ile kethüdâ-yi sâbık Ahmed Resmî Efendi kesb-i şeref ve imtiyâz eyledi.
Sadr-ı sâbık Siladâr Mehmed Paşa Bosna Eyâleti’ne tâlib ve selefine dâd ü dihişde gâlib olup mâh-ı mezbûrun yedinci günü Bosna Eyâleti yed-i gâlibesinden intizâ1 ve selefi sadr-ı esbak Halil Paşa’ya Selânik Sancağı istişfâ olundu.
Bazı menâsıb-ı ilmiyyenin hengâm-ı tevcihi takarrüb etmekten nâşî yevm-i mezkûrda Yenişehir Fenâr kazâsı şeyhi Mollazâde Ahmed Atâullah Efendi’ye ve İzmir Kazâsı Feyzullah Efendizâde Mehmed Refî‘ Efendi’ye ve Selânik Kazası Haremeyn Müfettişi Hammâmî Ali Efendi’ye ve Galata Kazâsı Osman Molla damadı İbrahim Bey’e tevcih ve ihsân olunup bu tevcîhâttan hâsıl olan silsileden müderrisîn-i kirâm kat’-ı merâtib ve menâzil ve tayy-i tavâmîr-i  merâhil eyleyerek lebrîz-i câm-ı sürür ve ibtisâm oldu.
