Azl ü Nasb-ı Ser-çavuşân ve Defterdâr-ı Şıkk-ı evvel ve Reften-i Donanma-yi Hümâyûn
Dîvân-ı âlî’de ser-çavuşân olan Mehmed Said Efendi’nin rehâveti bâ‘is-mezkûreyi dü-bâlâ edüp mansıbından isti‘fâ vc niyâzı sem‘-i kabûle karîn ve iş bu Cumadelulâ’da azl ve hânesinde mekîn olup mâlikâne halîfesi olan Haşan Efendi fenn-i defterîde mâhir ve ahz ü def hususlarında meleke ve
kabiliyeti meczûm-ı erbâb-ı zavâhir olduğuna binâen yevm-i mezkûrda defterdâr ve emîn-i hazâin-i şehriyâr-ı âlî-tebâr oldu.
Donanma-yi hümâyûnun eyyâm-ı baharda Bahr-i sefîd’e tesyîri âdet-i dîrîn-i devlet olmaktan nâşî bu eyyâm-ı sürûr-ı encâmda tertîb olunan sefâin ve merâkib ile Kapudan-ı Deryâ Vezîr Haşan Paşa Akdeniz’e doğru zâhib oldu.
