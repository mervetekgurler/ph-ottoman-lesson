Zikr-i Vaz‘-ı Esâs be-İmâret-i Hümâyûn ve Vukü‘-ı Tebeddülât-ı Menâsıb-ı Vüzerâ
Padişah-ı sâhib-i intibâh hazretlerinin kalb-i âgâhlarmda ibtigâ-yi merzât-i İlâhiye cilve-ger ve bir imâret binâsiyle tahlîd-i zikr-i cemilleri mukarrer olup binâen-alâ-zâlik Bahçe-kapusu kurbünde reis-i sâbık Râif İsmâil Beyefendi’nin arsa-i hâliyesi iştirâ ve mâh-ı Cumâdelâhire’nin yirmiüçüncü günü sadrıazam ve şeyhülislâm efendi hâzır oldukları hâlde
dest-i du‘â-yi berdâşte-i dergâh-ı Mevlâ ve zebh-i karâbîn ile it‘âm-ı fukarâ kılınup çîre-destî-i mehere-i binâyân ile vaz‘-ı fâs ve hafr-i esâs ve tekmilini Hâlik-i umûm-ı nâsdan niyâz ve iltimâs eylediler.
Hotin kalesi  muhâsara ve istilâ sebebi ile vîrân ve lüzûm-ı ta‘mîri zâhir ü ayân olduğuna binâen kal’a-i mezkûreyi ta‘mîr ve hendeğini tathîr, Ohri mutasarrıfı Vezir Ahmed Paşa uhdenin tefviz ve selefi Melek Mehmed Paşa’nm Belgrad muhâfızlığı ile müsvtXuı-i ikbâli tebyiz olunup selefi Vezir Seyyîd Haşan Paşa Mora mansıbı ile minnettâr ve selefi Silahdâr İbrâhim Paşa Selânik Sancağıyla vâyedâr-ı izz ü i‘tibâr olup, selefi sadr-ı esbak Halil Paşa Sivas ile mazhar-ı lutf-ı bî-kıyas ve selefi Kâimmakâm Silahdâr Abdullah Paşa Anadolu Eyâletiyle vâreste-i ednâs-ı iflâs oldu. Selefi Hazînedâr Ali Paşa’ya Diyarbekir Eyâleti tasvîb ve selefi Vezir Abdi Paşa Maraş Eyâleti ile tenkîb ve Karaman Vâlisi Çerkeş Haşan Paşa îç-il Sancağı’na mutasarrıf ve selefi Yazıcızâde Mustafa Paşa Karaman Eyâleti’ne mutasarrıf oldu.
