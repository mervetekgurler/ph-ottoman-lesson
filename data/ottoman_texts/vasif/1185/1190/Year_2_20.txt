İ‘dâm-ıAU Tâhir
Bir müddetten berü Akkâ ve Dürzî dağlarında muhâlefet-i pâdişâh-ı rû-yi zemin ile şakk-ı asâ-yi müslimîn edüp cezâ-yi mâyelîki bundan akdem tertîb ve binâ-yi nâ-üstüvâr-ı ömrü tîşe-i siyâset ile tahrîb olunan Zâhir Ömer’in oğlu Ali Tâhir sergüzeşt-i peder-i bed-ahterden hisse-mend olmayup, hubs-i tabî* at ve fesâd-ı cibillet iktizâsiyle o havâlîde kesb-i ta‘ayyün ve iştihâr ve nehb-i emvâl-i zu‘afâ ile sâhib-i miknet ve iktidâr olup evâmir-i Devlet-i aliyye’ye muhâlefet ve Sayda vâlilerine cevr ü eziyyet ve hakkından gelinmediği takdirde babasından ziyâde fesâda tasaddî edeceğini o tarafta bulunan hükkâm arz u işâret etmişler idi. Gubâr-ı fitnesi tekâsüf ve kuvvet ü mikneti tezâ‘uf kabûl etmeden i‘dâmına ikdâm, şerîta-i siyasete muvâfık ve tarîka-i huzem ü ihtiyata mutâbık olduğundan istîsâl-i husûlü kapudan paşa ve Sayda ve Şam vâlilerine ihâle ve müşârünileyhim üzerine vardıklarında acz-âver mukabele olarak firâra âğâz ve bir müddetten sonra Sayda etrâfinda vâki1 Mînâ gölü nâm mahalde cem‘-i asker ile dest-i meTanetini dırâz edüp o gürg-i bârân-dîdenin suhûletle dâm-ı sayda giriftâr olmayacağı  Şam vâlisine maTûm olup, levend baş ağasını sûret-i tasannu4da dâiresinden tard u ib‘âd ve şaki-i merküma teba‘iyyet ve i'timâd verdikten sonra katlini tenbîh ile hakkında kerâim-i hüsn-i mükâfâtı i‘dâd etmişidi. Ağa-yi mûmâileyh Şam vâlisinden rû-gerdân olduğunu beyân ve sıdk-ı kavlini te’vîl ile müekked-biT-îmân edüp bir hâl ile firsat-yâb olup şaki-i merkûmu istîsâl ve ser-i maktu1 unu Şam vâlisi berîd-i serî‘ü’s-seyr ile Asitâne’ye irsâl eyledi.
