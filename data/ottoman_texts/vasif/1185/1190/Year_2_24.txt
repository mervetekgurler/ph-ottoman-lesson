Azl ü Nasb-ı Müftilenâm
Şeyhülislâm olan Mehmed Sâlih Efendizâde Mehmed Emin Efendi iştidâd-ı illet-i pîrî ile mübtelâ-yi za‘f-ı basar ve tertîb ettiği silsileler medhûl-i erbâb-ı istidlâl ve nazar olduğundan başka hıfz-ı mesned sevdâsıyla uzemâ-yi ehl-i tarîki birer cihetle tekdîr ve ale’l-husûs huzûr-ı hümâyûnda edebe muhill ba‘zı makâlât ve mutayyebât-ı gayr-i ma‘kûlesi hakkında müstemirr olan teveccüh-i tâc-dârîyi tağyir edüp mâh-ı mezkûrun ondokuzuncu sebt günü azl ve Üsküdar’da olan hânesine nakl olunup birkaç günden soma kayd-ı gurbete giriftâr ve Bursa’ya nefy ile mehcûr-ı hîş ü tebâr oldu.
Vassaf Abdullah Efendizâde Mehmed Esad Efendi’nin o makâm-ı bülende istihkakı nümâyân ve pederi makamı olan meşihata her veçhile şâyân olduğuna binâen yevm-i mezkûrda huzûr-ı hümâyûna da‘vet ve menkib-i liyâkati kabâ-yi fetvâ ile pür-zînet kılındı.
Garibe: Şeyhülislâm-ı sâbık Sâlihzâde Efendi’ye kesb-i takarrüb ve istînâs ma’razında ba‘zı şa‘bda perdâz-ı si‘âyete âğâz ve “hâlâ şeyhülislâm olan Vassafzâde sûrî ve ma‘nevî meşîhate amel ve karîben nâil-i emel olacaktır” deyü nemîme-sâz olduklarında safvet-i tabî‘at iktizâsıyla bu haber-i sıdka hami ile müşârünileyhe “mübâşeret ettiği maddeden keff-i yed  etmezse hakkında zuhûr-ı keder mukarrerdir” deyü irsâl-i haber ve müşârünileyhe isnâd olunan keyfiyette hakikaten sun‘ u medhali olmadığına binâen tebriye-i zimmet ile tarafeyne emniyet gelmişiken hükm-i kazâ vü kader ile bilâ-amel o câh-ı refî‘ ile mübeccel olması garâib-i ittifâkiyâttan ma‘dûd olsa sezâ ve eshâb-ı merâtib-i âliye makamlarına kesb-i liyâkat eden zevâtı istirkâb ile dem-be-dem mübtelâ-yi telâş ve ıztırâb olmaktan ise tâbi‘-i hükm-i irâde ve kazâ olmak haklarında râhatı müstelzim bir ma‘nâ olduğu zâhir ve hüveydâdır.
Nazm: Gj »1 &gt;

26 Ne yaparsan yap, ister çabala ister çabalama kader vuku bulacaktır.
