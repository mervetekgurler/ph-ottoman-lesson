Zikr-i Vilâdet-i Şehzade Sultan Ahmed
îş bu bin yüz doksan senesi Şevval’inin altıncı günü sulb-i pâk-i hazret-i tâcdârîden bir şehzâde-i tâbende-i ahter-i pertev-pâş basar-ı kih-ter ü mih-ter olup Dârüssa‘âde ağası hazretleri nüvîd-i vilâdeti, kânûn-ı saltanat üzere sadrıazam hazretlerine tebliğ ve sadr-ı müşârünileyh izhâr-ı envâ‘-ı mesarr ile ağa-yi müşârünileyh hakkında sunûf-ı atâya ve hedâyâyı bî-dirîg buyurup fılhâl şeyhülislâm ve kapudan paşa ve sadreyn hazerâtma irsâl-i peyâm ve vürûdları hengâm-ı hem-inân-ı murâfakat olarak Sarây-ı âlî’ye varup huzûr-ı hümâyûna duhûl ile kesb-i şeref-i tâm ve tehniyet-i vilâdet ile şâd-mânî ve ibtisâm ettikten sonra telebbüs-i hil'at ile avdet ve top şenliği ve münâdîler nidâsı kulûb-i kâffe-i nâsa ilkâ-yi beşâşet eyledi.
Bundan akdem serzede-i sâha-i vücûd olan vilâdetlerde isrâf ve tebzîr resîde-i derece-i kemâl ve tetâbu‘-ı esbâb-ı lehv  ü tarab ifsâd-ı tabâbi1-i ricâl eylediğinden gayri o rütbe-i halka ruhsatta meymenet müşâhede olunmayup ba‘zı hayrât-ı nâfi‘a ile takarrüb ilâ-Allah maslahatı kalb-i eşref-i şehinşâhîde cilve-ger ve it‘âm-ı mesâkîn ve fukarâ ve ağniyâ-yi erâmil ve zu‘afâ niyyet-i sâdıkası derûn-ı ilhâm-meşhûnlarmda muzmer olduğuna binâen Bâbıâlî’de tabh-ı ta‘âm olunup o makuleler işbâ‘ ve i‘tâ-yi denânîr ile vâsıl-ı ser-menzil-i intifâ‘ olmaları bâbmda ısdâr-ı emr-i cihân-muta‘ buyurdular.
Sadr-ı müşârünileyh hazretleri emr-i şerife imtisâl ve her günde iki nevbet pilav ve zerde tabhıyla fukarayı dil-sîr-i ni‘met-i padişah-ı hamîdü’l-hısâl eylediğinden başka kulûb-i etfâle ilkâ-yi sürûr-ı mesûbât-ı cezîleden ma‘dûd olduğuna binâen Âsitâne-i sa'âdet’de vâki1 mekteblerde ta‘allüm-i Kur’ân eden sıbyân hâceleriyle âmîn-hân olarak Paşa-kapısı’na şitâbân olup ekl-i ta‘âm akabinde hâceleri sof ferâce ve surre ile teftih ü tatyîb ve sıbyân u gûdek-ân-ı mekteb dahi nukûd-ı ihsân ile tenşît ü tatrîb olunup beş gün bu hâl ile mürûr ve fukarâ ve sıbyândan padişah-ı kâmilü’ş-şu‘ûr isticlâb-ı du‘â-yi me’sûr eyledi. Etrâfa neşr-i ahbâr-ı vilâdet takribi ile,
[Mısr]â‘:71
mefhûmu üzere zu‘afâ-yı ra‘iyyet i‘lân-ı mâye-i ferhat ettiler ise dahi hidmet-i mübâşiriye ve masârif-i şehr-âyin ile muztaribü’l-hâl oldukları

27 Bir gözüm mutlu olur, bir gözüm senden dolayı beni ağlatır.
aklen tebeyyün etmiş bir keyfiyet olmağla bu maddeyi bahâne ederek tecrîm-i nâsdan tevakki etmek bâbında memâlik-i mahrûsede vâki1 vulât u hükkâma ekîd ü şedîd evâmir-i şerife neşr olunup bu sûrette  dahi celb-i du‘â ve kesb-i senâ olundu.
Vilâdet-i hümâyûna Nâşid Bey’in inşâd ettiği târihdir:
Harf-i cevher-dâr ile Nâşid dedim târihini
Maşrık-ı şâhîde nûr-ı Ahmed’i etti tulû‘.
