Azl-i Emîn-i Tersâne
Sırrı Selim Efendi tersâneye emîn ve sadâkat ve istikâmeti müstebîn iken sadrıazam hazretlerinin mûmâileyhe ez-kadîm hüsn-i zannı olmadığından tekdirini irâde ve itlâf-ı mâl-i mîrî ettiğini bâ-telhîs taraf-ı hümâyûna ifâde edüp azli karâr-dâde ve Saferülhayr’da selefi Mustafa Efendi tersâne emânetine ta‘yîn ve kendüsü hânesinde uzlet-nişîn olmuşidi.
Sadr-ı müşârünileyh hazretleri azline adem-i kanâ‘at ve cânib-i mîrî ile kesret-i dâd ü sitedi olup zimmetinde terâküm-i mâl ihtimâliyle hesâbım rü’yet ettirüp zimmetinde mîrînin bir akçesi zuhûr etmediği, mûmâileyhin sadâkatini te’yîd ve sadr-ı vaktin şerm ü hacâletini ber-mezîd eyledi.
