Zikr-i Ba‘zı Nizâmât
İmtidâd-ı sefer takribi ile serhadler hâlî ve adem-i takayyüd bâ‘is-i endîşe-i ahâlî olmaktan nâşî sügür-ı islâmiyede vâki1 serhadlerin tekmil ta‘mîriyle mühimmât ve edevâtları tanzim ve umûr-ı menzil dahi hadd-i i‘tidâle tenzil olunmak tasmîm olunup sekene-i İstanbul müzâyakadan beri olmak içün, Rumeli câniblerinden beş yük zahire tertîb ve es‘âr husûsuna dahi kemâl mertebe ihtimâm olunup pâdişâh-ı dîhîm-zîb bu vesile ile  celb-i du‘â-yi ba‘îd ü karîb eyledi.
