Azl-i Kethüdâ-yi Mîrâhur Mustafa Paşa
Müşârünileyhin eyyâm-ı ikbâlinde kethüdâsı ve ahz-i berâtil ve rüşâda saht u gazab hakkı nâsî olan Hüseyin Efendi cihet-i ma'lûme ile lisâna gelüp musâderesiyle  iktifâ menvî havâtır şüfe‘â iken gâh malını ihfâ ve gâh evliyâ-yi umûru zebân-zed-i cevr ü ezâ eyleyüp, erbâb-ı nasihatin pend-i sûd-mendini tahkir 66&lt;üLj -üi* mefhûmu üzere sinân-ı lisân-ı ta‘rîz
ile o maküleleri dil-rîş-i tekdir edüp zâtında dahi bir şahsın ikbâli idbâra intikâl ettikte bed-gûları tekâsür ve mesâvisi tevâtür derecesinde elsine-i âşinâ ve bî-gâneden tebâdür edüp bu ahvâl sem‘-i eşref-i şehen-şâhiye vâsıl oldukta mahdûmu zamânmda ağraz ile meşûb olan umûr ve ahkâm merkuma isnâd olunarak mahbes-i teng-nây-i bûstâniyânda iz‘âc ve ilâm ve nakd ü cins neye mâlik ise isti‘lâm ve tahkik akabinde vâsıta-i habl-i mâr-endâm ile hank u i‘dâm olundu.
Mûmâileyh sâye-i devlette sipâh kitâbeti râddesini iğtinâm ve vâfir nuküd ve îrâd ile kesb-i sermâye-i izz ü ihtişâm edüp kâr-sâzân-ı vakt vesâtetleriyle mevcudunu fedâ ve yalnız îrâdiyle iktifa etse idi, zâhir-i hâle nazaran seyf-i siyâsetten reh-yâb-ı necât olacağını o vaktin mukarribleri “ba‘zı mevsûkü’l-kelim kimselere ismâ‘ ve fevt-i fursat etti” deyü etbâk ü icmâ‘ ettiler ise dahi merkumun peymâne-i ikbâli mâlâ-mâl ve eceli dahi bu yüzden olduğuna binâen istîfâ-yi eyyâm-ı ömr ile mütevârî-i zîr-perde-i fenâ ve zevâl oldu.
