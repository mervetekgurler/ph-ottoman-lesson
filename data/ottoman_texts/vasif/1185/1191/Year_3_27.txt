Tevzî‘-i Mevâcib ve Zikr-i Ba‘zı Havadis
Kısteyn mevâcibini bi-eyy-i vech-i kân cem‘ ü temim ve tavâif-i askerînin cümlesine tevzî‘ ve taksim, şıkk-ı evvel defterdârı olan Haşan Efendi’nin lâzıme-i zimmeti iken kısteyn mürettebâtından dört yüz kise kadar meblağı umûr-ı sâireye sarf edüp, vaktiyle mevâcib ihrâcı dahi merkûz-i zamiri olmağla sergiye vefa edecek akçeyi tehniye ve bâki kalan dört yüz kise akçeyi an-yed ashâbı kabz ve alâ-mehlin lâzım gelenlere tediye eylediklerini cezm ile ba‘de’d-devr zikr olunan meblağı tanzim ve tesviye ile edâ eyleyeceğini sipâh ve silahdâr ağalarına ve hulefa-yi aklâma ifade ve inhâ ve anlar dahi irâet-i sûret-i tav‘ u rızâ eyledikleri Bâbıâlî’ye takrir ve iş bu Şâban evâhirinde mevâcib ihrâc olunup ağnâ-yi sağır ü kebîr kıhnmışidi.
Devirden sonra sipah ve silahdâr ocakları müte‘ayyinlerinden cemm-i gafir ağalarına varup “mecmû‘ ocakların mevâcibi tamâmen verilmişiken bizim mevâcibimiz niçün te’hîr olundu” deyü güft ü gûya âğâz ve ağaları ve şâir zâbitleri dahi “akçeyi virsünler, virelim” kelâm-ı bâridiyle  rişte-i zebân-drrâz eylediklerinde birkaç nefer bürehne-pâ ve üryân Paşa-kapusu’na varup nâle vü efgân ve ulûfe talebiyle çâk-i girîbân edüp tekmil mevâcibleri va‘diyle ne hâl ise def-i meclis olundise dahi bu vaz‘-ı garîb, tahrik şâibesini îhâm ve telmih ile filhâl Sipâh Ağası Hatibzâde ve Silâhdar Kalemi Baş Halifesi Halil Efendi’ye sebeb-i nefy ü tağrîb olup ınebâliğ-i bakiyyenin edâsı için defterdar efendi dahi tedârik ve teslîm-i bakiyye ile vâreste-i havf-i in‘izâl oldu.
Bundan akdem vezâreti ref ve maskat-ı resi olan Yenişehir’de ikâmeti irâde olunan İsmâil Paşa’nm seferde olan zahmet ve meşakkati hüsrev-i devrâne ta‘bîrât-ı rikkat-engîz ile serd ü beyân ve hakkında rahm ü şefakat-i hıdîvâne nümâyân olup kayd-ı vezâreti tecdîd ve Kandiye Eyâleti ile binâ-yi ikbâli teşyîd ve selefi Silâhdar Mehmed Emin Paşa’ya Hanya ve selefi Yazıcızâde Mustafa Paşa’ya Resmo Sancağı tevcih olunup bir an akdem mansıblarına azimetleri tenbîh ve tekîd olundu.
Yirmi seneden beri Tefsîr-i Beyzâvî ile talebe-i ulûma takrîr-i Hakâyık-ı Kur’an-ı Azîmü’ş-şân eden Köprülü Halil Efendi şehr-i Ramazan’m onsekizinci günü Tefsîr-i mezkûru ikmâl ve meclisinde katı çok ekâbir içtimâ ‘ ve ihtifal edüp Hatim du‘âsım kırâat ve pâdişâh-ı dil-âgâh hazretlerini senâ-i mahsûs ile tezkâre mübâderet edüp yümn ü bereket-i meclis ile hâzır olanlar kesb-i lezzet-i rûhânî ve celb-i inbisât-ı cismânî eylediler.
