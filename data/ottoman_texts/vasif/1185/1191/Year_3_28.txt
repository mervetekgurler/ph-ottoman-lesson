Katl-i Voyvod ç^îoğdan
Ligor voyvoda eben an cedd ni‘am-ı devletle perverde olduğuna binâen Dîvân-ı Hümâyûn tercümânlığını tahsil ve bir müddeten soma beylik rütbesine  neyi ile esbâb-ı ihtişâmı tekmil etmişidi. Tavrından sadâkat-i mahsûs olduğundan bidâyet-i seferde Eflak voyvodalığiyle akrânma mahsûd ve sadâkatkârân-ı Devlet-i aliyye’den ma‘dûd olup ancak cibilletinde merkûz olan hıyânet muktezâsiyle müterettib-i uhdesi olan hidemâtta kusûru hadden efzûn ve ittihâd-ı diyânet sebebi ile gürûh-ı a‘dâya izhâr-ı meyi ü rükün eylediğinden başka Eflak Sahrâsı’nda vukü‘ bulan ma‘rekede perîşânlığa bâdî ve kendüsi dahi zâhirde giriftâr-ı eyâdî-i e‘âdi olup sulh in‘ikâdına dek Petreburg’da Rusya sergerdelerine tâTîm-i envâ‘-i meTanet ve ta‘rîf-i semt-i tazyik ve hasâret eylediğinden her fi Ti kavm-i mezkûrun pesendîde ve müsellimi ve her hâlde bıtâne-i umûr-ı fâsidelerinin mahremi olup bu mülâbese ile giderek Rusya imparatoriçesi olan Katerina’ya mûnis ve hem-dem ve nazar-ı iltifâtiyle memnûn ve hurrem olup Devlet-i aliyye’ye ettiği ihânet-i sarihaya mükâfât kasdiyle müebbeden Boğdan’a bey olmak va‘dini istihsâl ve idrâk-i vakt-i mev‘ûdu semîr-i fikr ü hayâl etmişidi.
Meşiyyet-i ezelî ile akd-i musâlahaya mübâşeret olundukta mesfûr hakkında sebkat eden va‘di Rusyalu kasd-ı incâz ile mükâlemelerde arbede-sâz ve âkıbet-i Boğdan beyliğini ber-vech-i muharrer ihrâz ile müteşahhıs ve mümtâz olup Rusyalu ile kâr-bend-i ittihâd olduğunu bir müddet setr ile zâhirde izhâr-ı sadâkat ve giderek “şu madde şurûta muhâliftir ve re‘âyâ Devlet-i aliyye’nin tekâlifine mütehammil değildir” diyerek ikâ‘-ı şûr u şegab ve o tarafın istikmâl-i tertîbâtmda mütereddit ve müzebzib  olduğundan gayri devleteyn beynini ifsâd ameliyle iştigâl ve pey-der-pey irsâl-i mekâtîb ve isti‘âne ile mûcib-i ihtilâl olduğunu serhadlerden vürûd eden evrâk teyîd ve Devlet-i aliyye tarafına müncezib olan boyarların ba‘zısı dahi bu ma'nâyı tekîd eylediğinden âsâm-ı sâbıka ve lâhikasma mükâfat min-ehemmi’l-mühimmât olmağla dergâh-ı âlî kapucubaşılarından Karahisârî Ahmed Bey zâhirde başka husûsa memûr ve bâtında merkumun azli bâbında şeref-sudûr olan emri erât ve itâ‘at eylediği hâlde Âsitâne-i sa‘âdet’e îsâl etmek ve tereddüt ve inâd şâibeleri fehm olundukta bilâ-amân kati ve istîsâl eylemek vesâyâsı gûze-i hâfızasma îdâ ve Boğdan tarafına isrâ olunmuşidi.
Mîr-i mûmâileyh îfa-yi memûriyete kıyâm ve intisâb ve Yaş Kasabası’na iktirâb eyledikte, ilerü bir âdem irsâl ve voyvoda-i mesfûr kemâl-i tevehhümünden nâşî izhâr-ı sûret-i istiskal eylediğini mersûlü olan şahıs gelüp ifade eyledikte ale’l-gafle kasabaya dâhil ve izhâr-ı temâruz ile tabib cüst ü cûsuna müştagil olup bir iki gün mürurunda re‘âyâ ve şâire Hânı muktezi olan emr-i âlîyi konağında kırâat ettirmek için voyvoda ve şâire îsâl-i peyâm ve mesfûr dahi zâhirde arz-ı inkıyad ederek beş altı yüz müsellah eşhâs ile gelüp mazmûn emri istifhâm da‘iyesine düştüğünü Ahmed Bey mukaddemce tahkik ve reftârmdan azli kabûl etmemek sûretini cezm ile pelâs-pâre vücûdunu temzîk tedbîrin edüp i'timâd ettiği âdemlere keşf-i sırr ve bir mahalde müstetir etmişidi. Mesfûr o debdebe-i kâzibe ile  hâne-i mezkûreye vürûd ve henüz ku‘ûd etmişiken der ü dervâze-i beyti iğlâk ve miyânede musammem olan işâret ile der-kemîn olan âdemler çıkup sevretini ibtâl ve imhâk ve hûn-ı vücûd-ı bed-bûdunu vâsıta-i deşne ve tîg-i berrâk ile rîhte ve ihrâk eylediler.
Mesfûre bedel bir voyvoda nasbi lâzım geldiğine binâen bir müddetten beni Dîvân-ı Hümâyûn’da tercümân ve hûş u sadâkati bi’t-tecrübe nümâyân olan Kostantin Beyzâde voyvodalığa ihtiyâr ve Dîvân-ı âlî’de telebbüs-i hil’at ve koka ile kesb-i iftihâr ve birkaç gün zarfında umûrunu itmâm ve Boğdan cânibine atf-ı zimâm eyledi.
Garibe: Bu defa Kalas Mükâlemesi’ne memûriyetimde Eflak ve Boğdan ahâlisi hakkında menfa4 atli imtiyâzât icrâ olunmak Rusyalu tarafından mukaddemce îrâd olunan esâs kâğıdında münderic olup istikşâf-ı hâl sûretinde teşebbüs ve “bu kayd-ı gayr-i ma‘külden garaz nedir? Bilâ-ivaz istirdâd-ı mülk ettik da‘vâsma bu makûle kuyûd-ı mübheme ilhakı mugayir değil mi? Ve bu ibâre farz-ı muhâl ile ibkâ olunsa, vaktiyle şu lafz şu ma‘nâya delâlet eder denileceği hâtıra tebâdür etmez mi?” deyü mu‘âraza olundukta “Eflak ve Boğdan ahâlisi bu seferde dahi hayli maşakkat çeküp mücerred tatyîb için bu ibâre tertîb olundu, ilgasında mahzûr dahi yoktur. Ligor Bey’in müeyyeden Boğdan voyvodalığı meşrût iken Ahrned Bey’i devletiniz ta‘yîn edüp i‘dâm ettikte Rusyalu nakz-i şart iddi‘âsiyle fesh-i musâlaha mı etti”? deyü bi’n-nefs mükâlemeye mübâşeret eden Repnin General tekavvül ve bu keyfiyetten nesak-sâz-ı umûr-ı düvel olanlara  ednâ mâdde için tevehhüm etmemek fâidesi ta‘ayyün ve temesSül eylediğinden bu mahalle kayd-ı ta‘akkul olundu.
