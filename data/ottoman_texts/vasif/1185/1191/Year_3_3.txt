Ba‘zı Havadis
Tebrîk-i Muharremülharâm içün sadrıazam ruh-sâ-yi atabe-i şehriyâr-ı İskender-haşem oldukta bir müddetten berü Gelibolu’da mukîm ve muntazır-ı lutf-ı hüdâvend-i rahim olan Derviş Mehmed Paşa’nın ibkâ-yi tuğ ve sancağını istid‘â ve ricâsı merrât-ı vukü‘da cilve-nümâ olduğundan fazla Hanya muhâfızlığı ile hâiz-i meserret-i evfâ oldu.
Tersâne-i âmire’de bir kıt‘a firkateyn inşâsını sadrıazam tasmîm ve Muharrem’in dördüncü günü Defterdâr Haşan Efendi tersâneye geçüp esâsını tanzim eyledi.
Kapudan-ı Deryâ Vezir Haşan Paşa kereste ahvâline ıttılâ1
33&lt;5j^ kavlini veliyy-i devlete ismâ‘ akabinde Bursa tarafına âzim ve Bursa Yenişehri cânibinde mürtekib-i envâ‘-ı mezâlim olan Ahmed Bey nâm şakinin diraht-ı bî-bâr vücûdunu tîşe-i siyâsetle hâdim olup ser-i maktû‘unu Âsitâne‘ye irsâl ve kerestenin kat‘ ve Asitâne’ye îsâl nizâmâtım verüp baş muhâsebeye kayd içün mufassal takrir gönderdikten sonra Tersâne-i âmire’ye vaz‘-ı lenger-i isti‘câl eyledi.
