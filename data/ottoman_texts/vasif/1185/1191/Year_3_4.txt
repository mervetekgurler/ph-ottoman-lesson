Vefât-ı Şeyhülislâm-ı Sâbık
Bundan akdem şeyhülislâm ve hallâl-i müşkilât-ı enâm olan Salihzâde Mehmed Emin Efendi alâ-tarîki’n-nefy Bursa’ya azimet ve bir müddet ikâmetten sonra kesret-i eki ve fart-ı nehem ile me’lûf iken iştihâsma za‘f-ı  külli târî ve eki ü şürbden ârî olup otuz gün bu hâl ile muztarib ve hayatı memâta munkalib olup Kara Çelebi Hüsâm Efendi merkadi kurbünde vâki1 suffede medfûn ve alâik-i dünyeviyyeden masûn oldu.

33 “ Ondan (değneğimden) daha bir çok şekilde faydalanırım”, Taha Suresi 20/17. (Hz. Musa’ya Allah Tur Dağı’nda “sağ elindeki nedir” diye sorunca, Hz. Musa’nın verdiği cevaptır).
Tercüme: Müşârünileyh devr-i Sultan Mustafa Hânî’de sadr-ı Anadolu i‘tibâriyle imâm-ı sultânî olan Sâlih Efendi’nin sulbünden mahrûse-i Edirne’de meşîme-çâk-i zuhûr ve nazar-ı ber-endâz-ı âlem-i gayb u huzûr olup bin yüz yirmibeş târihinde Şeyhülislâm Mahmud Efendi’den ahz-i varak-pâre-i mülâzemet ve otuzikide medrese ruûsiyle nâil-i evvelîn-i pâye-i rif at ve altmış târihinde Selânik kazâsiyle dâhil-i kıtâr-ı mevâlî ve altmışaltı Muharrem’inde Şam kazâsiyle kadri âlî olmuşidi. Yetmişde Medîne-i Münevvere kazâsiyle kesb-i şeref ve yetmişdörtte İstanbul Hükümeti’yle zâtı mu‘arref, seksenbir senesinde sadâret-i Anadolu ile mükerrem ve seksendörtte câme-i i'tibârı tırâz-ı sadâret-i Rum ile muTem olup seksendokuz Cumâdelûlâsı’nda nihâl-i ikbâli terbiye-i feyz-i hak ile pür-berk ü verîk ve rütbe-i vâlâ-yi meşîhat-i îslâmiyye ile nihâyet-res-i menzile-i tarîk olup onyedi ay kadar o mesned-i refi‘ü’ş-şâm pür-zîb ü fer ve ber-minvâl-i muharrer Bursa’da cânib-i âhirete medd-i pâ-yi sefer eyledi. Müşârünileyhin hân-ı ni'meti bây ü gedâya meftûh ve civârında vâki1 fiıkarâ ve zu‘afâya bezl-i nevâl ve ednâ hukuku olanlara i‘ânet ve efdâl-i zâtına vasf-ı memdûh olup mutâyebâta mâil müctenib-i rezâil, i‘tikâd-ı  tâm hulvü’l-kelâm bir zât-ı cemîli’s-sıfât idi.
Vâridâtı süls-i mâlinden ahz olunacak akardan olmak üzere Şeyh Murad Efendi Tekyesi fukarasına nân-bahâ ve Hatm-i Hâcegân içün vezâif ve Topkapı havâlisinde vâki1 hânesi civârmda olan Ahmed Paşa Câmi‘i hüddâmınm vazifelerine beşer akçe zamm ve medresesinde olan talebeye yevmiye birer pâre nân-bahâ ta‘yîn ve vakfiyesini bu veçhile tedvin ile ibtigâ-yi merzât-ı RabbüT-âlemîn eyledi.
