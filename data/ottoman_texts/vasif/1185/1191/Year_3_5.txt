Tevcîhât-ı Vüzerâ-yi İzam ve İhrâc-ı Mevâcib
Muharremülharâm’m yirminci günü îsmâil muhâfazası şartıyla ta‘mîr-i Bender’e nâmzed olan Vezir Dağıstanî Ali Paşa’ya Anadolu Eyâleti tevcih olunup üzerinde olan Rumeli Eyâleti, Bender muhâfazası şartıyla selefi Vezir Silahdâr Abdullah Paşa’ya ihsân ve Adana Eyâleti’nin ihtilâlini def etmek şartıyla zikr olunan eyâlete İçil Sancağı ilhak olunup Vezir Abdullah Paşa’nın memûriyeti istihsân ve A‘zâz ve Kilis sancağlarıyla Çerkeş Haşan Paşa’ya terbiye ve Rakka Eyâleti ilhâkıyla Diyarbekir vâlisi ve seraskeri olan Vezir Hazînedâr Ali Paşa’nın bâzû-yi iktidârma takviye verildi.
Şehr-i mezkûrun yirmidördüncü Salı günü tavâif-i askerînin bir kist mevâcibleri ihrâc ve kabzına memûr olanlara teslîm ve üç gün sonra devr vâki‘ olup teşrîfat-ı cihân-dâriyle sadrıazam tekrîm olundu.
