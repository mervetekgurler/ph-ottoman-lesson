Vürûd-ı Elçi-i Melîbâr
Hindistan sevâhilinden Surat ile Bengale meyânmda vâki1 Melîbâr ülkesine hâkim olan Sultan Ali Raca etrâfında vâki1 Sâmirî keferesiyle  dâimâ muhârebe ve ihrâz-ı mesûbât-ı gazâ eyler iken 58muktezâsiyle kefere-i mezbûre hâkim-i müşarünileyhe galebe ile mülkünü gâret ve cihet-i vahdet-i islâmiyye ile muhtâc-ı i‘ânet olduğunu Niyaznâme'sinde işâret ettiğinden fazla dokuz yüz kırkdokuz târihinde Melîbâr hakimi tazyîk-i küffâr ile muztarib olduğu hâlde Devlet-i aliyye’den istimdâd ve Yusuf ve Hüseyin isimleriyle mevsûm olan bahâdırlara asker koşulup iki kıt‘a sefineye teşhîn ve mersâ-yi Cidde’den Melibar’a ta‘yîn ve hîn-i vusûllerinde kefere üzerine hücûm ve ekserini dâne-i top ve tüfeng ile mercûm eylediklerinden melûf oldukları ızrârdan mübâ‘adet ve ilâ yevminâ hazâ memleket-i Melîbâr âsûde-i ihtilâl ü fetret iken ber-vech-i muharrer bu hilâlde tâife-i mesture tahsîl-i kuvvet ü tâb ve ehl-i İslâmî garîk-i lücce-i mihnet ve ıztırâb etmeleriyle kemâ-fi’l-evvel i‘ânet ve imdâd olunması bâbında tahrîk-i silsile-i merhamet ü efdâl ve takdîm eylediği iki re’s filden biri hâlik olup diğerini sefiri olan şahıs Asitâne-i sa‘âdef e îsâl edüp manzûr-ı şâhâne olduktan sonra Fazlı Paşa Sarayı’nda bir mahal ta‘yîn ve sefîr-i mezbûr tayînât-ı vâfıye ile Soğancıbaşızâde Konağı’nda temkin olundu.
