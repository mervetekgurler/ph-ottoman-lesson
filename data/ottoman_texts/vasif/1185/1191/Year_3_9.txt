Azl ü Nasb-ı Kâdı-i İstanbul ve Kethüdâ-yi Sadrıazam
İstanbul kadısı olan Haşan Paşazâde Mehmed Said Efendi bir sene kadar icrâ-yi ahkâm ve iş bu gurre-i Rebiülevvel’de Abdülvâhid Efendi o makâm-ı refi‘ ile ihrâz-ı dest-mâye-i merâm eyledi.
Sadrıazam kethüdâsı olan  Seyyid İbrâhim Efendi’nin her hizmete kabiliyet ve isti'dâdı bedîdâr ve bu keyfiyet zâtına müsted‘î-i tenâfus ü ihtâr olup sadra gelenler “erbâb-ı istihkakı istihdâm ediyor” denmek için muttali1-i ikbâllerinde müşarünileyhi hidemât-ı reffaya te’hîl ve giderek derece-i kabiliyetini derk ile makamından tenzil edegeldikleri tecribet-güzâr, her hâmil ve nebîl olup binâberîn sadr-ı vakt dahi tavrını tehcîn ile azlini telhis ve sudûr-ı ruhsat akabinde müşârünileyhi surre emânetine tahsis ve mektûbî bulunan Fevzi Süleyman Efendi’nin muhassenâtım tansîs ile kethüdâlık câh-ı vâlâsmı efendî-i mûmâileyhe tahlîs eyledi.
Münhal olan mektûbçuluk hidmetiyle Dârendeli Nâmık Efendi dest-âver-i şâhid-i emel ve kethüdâ-yi sâbık surre emâneti umûriyle zâhirde kâr-bend-i şugl u amel oldu.
