Fevt-i Vâli-i Diyarbekir Vezir Halil Paşa ve Vukü‘-ı Tevcîhât-ı Vüzerâ-yi İzâm
Kul kethüdâlığmdan ma‘zûl iken rütbe-i vezâretle Diyarbekir Eyâleti tevcih olunan Elhac Halil Paşa ecel-i müsemmâsiyle azm-i dâr-ı ukbâ edüp, münhal olan mansıbı Kudüs Sancağı’na mutasarrıf olan Vezir Gazi Ahmed Paşa’ya tevcih olunup, Bender muhâfazasmda olan Vezir Mehmed Paşa’ya Haleb Eyâleti ve selefi Vezir îbrâhim Paşa’ya Kilis ve A‘zaz sancağları ve Yergöğü muhâfazasmda olan  Vezir Seyyid Haşan Paşa’ya Bender

53 Bu beyitler Selanik ve Mısır kadılığını yapan eş-Şihâb el-Hafâcî’ye (1569-1659) atfedilir. Reyhânetü ‘l-Elbâ kitabından alınmıştır: İlkbahar yeryüzünü öldükten sonra diriltti. Yaprakların dallarına damlalar serperek onu süsledi. Çiçekler etrafa saçtılar taneciklerini, sanki yeryüzü böylelikle zekâtını ödüyordu. Dereler şakırdıyarak hikâyeler anlatıyordu, suyun şırıltısı bu nağmelerle sabahladı.
Kalesi’ni bi’n-nefs muhâfaza etmek şartıyla Aydın Sancağı ihsân ve bu zeminde cümlesine ısdâr-ı fermân-ı âlî-şân kılındı.
Müteveffâ-yi müşârünileyh Bağdad’a yeniçeri kitâbeti ile gelüp tavr u reflârı Süleyman Paşa merhûmun tab‘ına muvâfık geldiğinden Bağdad ağalığım istihsân ile hakkında ârife-i vezîrânesin ikmâl etmişidi. Ağalığı eyyâmı âsûde hâle tesâdüf edüp vakti dahi mümtedd olduğundan vâfır mâl iddihâr ve ırz u vekâriyle azl olunup kıbletü’l-âmâl olan Asitâne-i sa'âdet’e ilkâ-yi raht-kâr u bâr etmişidi.
Ocak tarafından ba‘zı muğlak umûra ta‘yîn ve her maddeyi dest-yârî-i akl u tedbîriyle teshil ve tehvîn eylediğinden dâhil-i katâr ve giderek kul kethüdahğı derecesini kesb ile sâhib-i iştihâr olup ta‘ayyün-i zâtisi yeniçeri ağası bulunan Kuyucu Süleyman Paşa’ya ba‘is-i hadşe-i derûn olup ednâ bir sebeb isnâdiyle makamından ib‘âd ve kayd-ı gurbetle endûh ve ekdârmı müzdâd etmişidi.
Pâk-tıynet gûşe-i gurbette hâr olsun mu hiç
Cevher âgûş-i sadeften dür olur kıymetlenür.
Fehvâsı üzere çok geçmeden hâdise-i Bağdad zuhûriyle kevkeb-i ikbâli fürûzân ve o havâli umûruna vukufu nümâyân olduğundan rütbe-i vezârete şâyân görülüp minvâl-i muharrer üzere vefat ve vedi‘a-i ruhûnu teslîm-i yedi hâdimü’l-lezzât eyledi. Müşârünileyh cesâret-i müfrita ile meşhûr ve tehdidini îkâ‘a kadir bir düstûr u vakur idi.
