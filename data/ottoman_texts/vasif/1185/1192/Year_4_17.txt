İhrâc-ı Mevâcib ve Vefât-ı Sadr-ı Rum NuruIIah Efendi ve Nasb-ı Esad Efendizâde Becâyeş
İşbu Cumâdelâhire’nin beşinci Salı günü tavâif-i askerînin bir kist mevâcibleri ihsân ve üç günden sonra Paşa Kapusu’nda devr olup teşrîfât-ı seniyye ile sadr-ı vâlâ-şân ferîh ve cezlân kılındı.
Rumeli kazaskeri  olan Dürrîzâde merhûmun necl-i necibi Nurullah Efendi Cuma dîvânında mizâcı münharif ve ta‘âmdan isti‘fa ile hânesine munsarif olup vücûduna ârız olan illet hummâ-yi vebâî olduğuna nisbetle edviye-i etibbâ
[Mısr]a‘: 71^jjâ ' Liâ jl
ma‘nâsına resâ olup Cumâdelâhire evâilinde terk-i hayât-ı müste‘âr ve azm-i dârü’l-karâr eyledi.
Mumâileyh otuzyedi târihinde rû-nümâ ve terbiye-i dâye-i feyz-i Hudâ ile kesb-i neşv ü nemâ ettikte hâriç ru’siyle dâhil-i dâire-i ulemâ olup yetmişbir senesinde ahad-i mevâlîden ma‘dûd ve seksenbeşte Mekke-i Mükerreme pâyesiyle mahsûd olmuşidi. Seksenaltı Receb’inde Kostantiyye’ye ile müşerref ve seksenyedide Anadolu sadâretiyle gûş-i i‘tibârı müşennef, doksanbirde Rumeli pâyesiyle mutayyeb ve doksanikide bilfiil Rumeli sadâretiyle dest-zen-i şevk u tarab olup târih-i mezkûrda vefat ve terk-i kâr u bâr-ı kâinât eyledi.
Müteveffâ-yi mûmâileyh ulûm-ı cüziyyede mâhir ve ibâre istihrâcma kadir kesret-i kütübe mâlik ve şâir ulûmda akrâmna müşârik idi. Bu takrîb ile Rumeli sadâreti münhal ve Esad Efendizâde Şerif Molla Efendi sâniyen sadâret-i mezkûreye şâyân ve mahall görülüp huzûr-ı sadr-ı âlîde iktisâ-yi hil‘at ve neşr-i ahkâm-ı şeri‘at eyledi.
