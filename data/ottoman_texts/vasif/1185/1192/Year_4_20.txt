Azl ü Nasb-ı Şeyhülislâm
Bir müddetten  berü şeyhülislâm ve müftilenâm olan Esad Efendi’nin ekser-i evkâtı ilel ve emrâz ile güzerân ve bi’z-zarûre umûr-ı fetvâ muhtel ve perîşân olup birkaç defa mesnedinden tenzil olunmak niyâzmı tekrir ve tarafına der-kâr olan hüsn-i zann-ı şâhâne husûl-i matlabım peyveste-i mevki1-i tehir edüp bu esnâda niyâz-ı mükerrerine müsâ‘ade ve dilediği mahalde ikâmeti ifâde olundu.
Rumeli sadâretine mükerreren şeref-bahş olan Esad Efendizâde Şerif Efendi ser-âmed-i ulemâ ve fazl u kemâlde bî-hemtâ, edebiyatta bedî‘-i Hemedânî ve funûn-ı sâirede mu‘allim-i sânî, vâkıf-ı mezâyâ-yi umûr-ı devlet, müşkil-şâ-yi mu‘zilât-ı saltanat olduğu mekşûf-i zamir şehriyâr-ı pâk-tıynet olduğuna binâen işbu Cumâdelâhire’nin yirmibeşinci günü huzûr-ı hümâyûna da‘vet ve dûş-i istihkakına ferve-i beyzâ ilbâsiyle dest-nevâzende-i hürmet kılındı.
Münhal olan Rumeli sadâreti Dürrîzâde Ataullah Efendi’ye ihsân ve câh-ı mezkûr ümidinde olan Mollacıkzâde îshak Efendi’ye Rumeli pâyesi i‘tâsiyle cebr-i noksân olundu.
