Azl ü Nasb-ı Sadrıazam
Kapucubaşılıktan def a-i kethüdâ-yi sadâret-penâhî ve çok geçmeden vekâlet-i mutlaka ile nâil-i avârif-i nâ-mütenâhî olan Dârendeli Mehmed Paşa müsinn ü ihtiyâr ve rişte-i hevâ vü hevesi münkati1 bir pîr-i kâr-güzâr olmak ihtimâliyle makâm-ı ulyâ-yi sadârete sezâ-vâr göıülmüşidi. Birkaç mâh kadar batâne-i ahvâli mestûr ve kendüden devlete nâfı‘ umûr-ı azîme zuhûru muntazır-ı erbâb-ı akl u şu‘ûr iken yirmibir mâhdan ibâret Olan eyyâm-ı sadâretinde cüz’î ve külli bir hidmet-i müfîdeye muvaffak olmayup sû-i kurenâ mülâbesesiyle niyet ettiği umûr mu‘allelün-bi’l-garaz ve görmediği mesâlih-i hâlin ani’l-ivâz olduğundan fazla ibtidâ-yi sadâretinde  “ne alur ne veririm” da‘vâsin edüp ahad-i ahdeynin şuhh u imsâk tarafım iltizâm ve diğerine dayanamayup etrâftan hayli şey iğtinâm eyleyüp bâ-husûs azlinden çend-rûz mukaddem fevt olan hazînedârı bir merd-i kem-hired ve mezbûb ve vekâhet ve sefâhet ile ma‘yûb iken merkuma her hâlde mağlûb olup sevk ettiği mekkâre umûru tesviyeye mecbur ve yüzünden vâfir kimseler mağdûr olup bundan böyle sadrında temkin olunsa devlete bir fâide ve halka bir menfa1 at-i zâide terettüb etmeyeceği ma‘lûm-ı hümâyûn •olduğuna binâen azli ızmâr ve Şâban-ı şerifin sekizinci günü yed-i râşe-dârından mühr-i hümâyûn nez‘ olunup Bozcaada’ya tesyâr olundu.
Yeniçeri ağası olan Mehmed Ağa’nm mirat-i kalbi gayyâr-ı gıll ü gışdan pâk ve memûr olduğu hutûbun hail ü akdinde sâhib-i hûş ü idrâk olup yeniçeri ağalığının iki defasında dahi memdûh ve nâm-ver ve bu esbâb ile her tavrı muvâfık-tab‘-ı pâdişâh-ı bahr ü berr olduğuna binâen yevm-i mezkûrda dest-i ihlâs-peyvestine mühr-i hümâyûn teslim ve selefinin illet-i azli vicâhen ifade ve tefhim olunup, serhadler ahvâline takayyüd ve ihtimâm ve alelhusûs der-dest-i nizâm olan Kırım keyfiyetine nazar ile def-i şikâk u hisâm etmek tenbîhâtı zîb-i sâmi‘a-i şu‘ûru ve akdem-i şevârid-i umûru kılındı. Bu takrîb yeniçeri ağalığı münhal olup kul kethüdâsı olan îbrâhim Ağa Yeniçeri ağası nasb ve ocağ ricâli bu silsileden istîfâ-yi hazz ile sunûf-ı meserret celb eylediler.
