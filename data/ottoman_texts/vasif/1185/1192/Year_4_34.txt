İhrâc-ı Mevâcib-i Kısteyn ve İcrâ-yi Rüsûm-ı Bâliye
Yirmiyedi tarihinden beri Ramazân-ı şerîfde tertîb-i dîvân mesbûk olmayup istînâf-ı tavr-ı kadîm hâtır-güzâr-ı sâhib-i tâc ü dîhîm olup, dîvân-ı âlîde çaşni-yâb-ı lezâiz-i et’ime olanlar hân-ı vasî‘ü’n-nevâl-i şehen-şâhîden hisse-mend olmak dahi matlûb olduğuna binâen kul tâifesine
Dilber kaçan ki nâz ile düşnâm-ı ter verir
İftâr vakti ağıza söğüşten hayır verir.
Ma‘nâsmdan münba‘is katı çok söğüş ve nân ihzâr ve herkes hissesini iftara saklamak ve şâir erkân-ı devlet dahi dîvân ta‘âmlarmı konaklarına göndermek tertîbâtı istikrâr bulup tevzî‘-i mevâcib akabinde bu resm-i mergüb icrâsiyle celb-i kulûb kılındı.
