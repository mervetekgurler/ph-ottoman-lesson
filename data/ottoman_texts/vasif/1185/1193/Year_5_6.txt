Zikr-i Tenklh-i Ba‘zı Mevadd ve Tekîd-i Sulh be-Ma‘rifet-i Reisülküttâb-ı Esbak Bâhirü’l-hâc Abdürrezzak Efendi
Serbestiyet maddesinin istikrârı zımnında bâlâdan zîre gelince vâki83 olan ahvâl, mahalleri geldikçe tafsil ve icmâl olunup Râif İsmâil Bey ve Atıfzâde Ömer Vahid Efendi’nin riyâsetleri hengâmmda bu ihtilâlin indifâT mümkün olmayup Devlet-i aliyye bahren ve berren tedârike mecbûr ve ceng kapularm açmakta ma‘zûr olup, ancak Rusyalu Taman Kalesini Devlet-i aliyye tahliye etmeyüp Devlet Giray’ı dahi hilâf-ı şurût han nasb ettiler-zu‘muna zâhib olup mukabele bi’l-misl da‘vâsmı pîş-nihâd ve Kırım’a duhûllerini bu sebebe istinâd ve hâl böyle iken yine safvetten hâli olmadıklarını beyân ve îrâd eylediklerine binâen sâbıka ordu kadısı Müftîzâde Ahmed Efendi ve Reisülküttâb-ı esbak Elhac Abdürrezzak Efendi ve îbrâhim Münib Efendi Rusya elçisiyle birkaç meclis-i mülâkât ve takdîr-i Rabbânî ile def-i muhâsamât ve husûl-i terâzî ve musâfat mümkün ohnayup bilâhire fenn-i muhâverede yektâ ve bu maddelerin cümlesine âşinâ  olan Abdürrezzak Efendi Der-i aliyye’de mukîm França elçisi tavassutiyle münferiden mükâlemeye ta'yîn olunup Aynahkavak’da Rusya murahhası ile tenkîh-i mevadd-ı musâlahaya mübâşeret ve birkaç defa içtimâ83 ile def-i münâferet-i tarafeyne ikdâm ve gayret ve bilâhire Ö2 saltanata redd ve Rusya askeri doksan güne dek hıtta-i Kırım’dan çıkup memleketlerine rahl-i azimeti şedd ve Tatar’ın külli ve cüz’î umûruna ademve ferdâsı efendi-i mûmâileyh kapuya gelüp a‘lâ bir semmur kürk ilbâsiyle mazhar-ı izz ü şân kılındığından gayri mükâleme kâtibi Beylikçi Esseyyid Mehmed Hayri Efendi’ye ve dîvân tercümânına dahi birer semmur kürk giydirilüp birer gün tefavüt ile ibtidâ Rusya elçisine ve sâniyen França elçisine dahi huzûr-ı sadâret-penâhîde birer  sevb-i semmur iksâ ve bu ahbâr-ı sârre serhadlerde vâki1 vülât ve hükkâma tahrîr ve inhâ olundu.

râ mer‘alan taraf-ı

Tezyîl: Harb tahakkuku ihtimâliyle henüz tâze cân bulmuş re‘âyâ müceddeden tekâlîf-i seferiyeye mübtelâ olup hudûd u sügûra dahi celb-i asâkir ve tertîb-i zehâir olunup ba‘zısı ta‘cîl ve ba'zısı tecîl olunmuşidi. Fazlı hakk ile ıslâh-ı zâtü‘l-beyn keyfiyâtı tebeyyün ve indifa‘-i şûriş ve ihtilâl hâletleri ta‘ayyün edüp fiıkarâ ve zu‘afânın bâr-girân-ı tekâliften âsûde olması murâd-ı hümâyûn olduğuna binâen, henüz tahsîl olunmayan zehâir ve levâzım-ı şâire tertîb olunan mahallerden afv olunup berren ve bahren vürûd ile isbât-ı vücûd eden cem‘-i ma‘dûd dahi il ve vilâyetlerine rücû‘ etmek bâbmda her cânibe irsâl-i berîd ve her tarafa ısdâr-ı emr-i şedîd kılınarak şehriyâr-ı bâhirü’t-teyîd mazhar-ı du‘â-yi karîb ve ba‘îd oldular.
