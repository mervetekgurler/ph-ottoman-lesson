Nusrat-ı „Asâkir-i İslâm der-Kulle
Krayova'yı yağmâ eden a‘dâ Kulle'yi istîlâ kasdıyla Yergögü'de olan cumû‘-i dalâlet- metbû‘larından istimdâd ve bin beş yüz kadar kâfir imdâdıyle bi'l-ittihâd Kulle üzerine gelüp, ‘ale'l-gafle hecme-endâz-ı şerr ü fesâd olmuşlar idi. Niğbolu muhâfaza-sında olan Vezîr el-Hâc Ahmed Paşa'ya bu kazıyye ihbâr ve mümkin mertebe i‘ânete ibtidâr ile saferu'l-hayrın yirminci günü1856 cenge mübâşeret ve dört gün kadar iki taraf ifrâg-ı cehd ü tâkat ve iki üç def‘a zümre-i muvahhidîn düşmen-i dînin meteris ve tabyâların zabt ile izhâr-ı metânet edüp, vâfir kâfire izâka-i zehrâbe-i merg ü fenâ ve niçelerini zahm-ı mühlik ile [M2 160] âh ü enîne mübtelâ eyleyüp, küffâr bu hâle nazar ile bi'l-külliyye müdemmir olacağların mukarrer bilüp, hemân hıyâm ü hargâhlârını in-tikaz ve sûret-i firârda Bükreş tarafına intihâz eylediler. Bu muhârebede elli kadar merdi dilîr ni‘met-i şehd-i1857 şehâdetden dil-sîr ve seksen kadar mübâriz-i nâmdâr zahm-dâr
olup, Yergöğü'den bi'l-istîmân hurûc eden kefere dahi Kulle'de olan kefereye iltihâk üzere oldukları haberi istirâk olunduğuna binâ’en, Ruscuk Ser‘askeri Vezîr ‘izzet Ah-med Paşa verâlarından asker ta‘yîn ve Kulle'den hemcinslerinin darb-ı sahîn ile mazhar-ı hışm ü kîn oldukları haberinden gam-gîn ve bundan kat‘-ı nazar Islâm askerinin iki fırkası miyânında kalup, tahlîs-i cân edinceye dek haylî meşakkat çekdikleri vâsıl-ı de-rece-i yakın oldu.
