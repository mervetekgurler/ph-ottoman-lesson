Ba„zı havâdis
Tulça'da vâki‘ olan mesâ‘ib muhâfız bulunan Ahmed Paşa'nın ‘adem-i idâresinden neş‘et eylediği zannıyla ‘azli vâcib görülüp, Moravî Ahmed Ağa bir muhâfız tedârükü-ne dek o havâlîye me‘mûr ve yedine i‘tây-ı menşûr kılındı.
Sadrıa‘zam birâderi Hüseyin Bey ile taraf-ı vâzıhu'ş-şeref-i hazret-i Cihândârî'den teşrîfât-ı seniyyeye mashûb bir kıt‘a hatt-ı bedî‘u'l-üslûb şeref-rîz-i vürûd olup, mazmûn-i hatt-i münîf a‘dânın her tarafdan hücûmu sebebi ile tab‘-ı hümâyûna gubâr-ı melâl ‘ârız olduğundan ve bundan böyle yek-dil ü yek-cihet def‘-i keyd-i a‘dâya mübâderet kılınmasından ‘ibâret olup, bu me‘âl-i hatîr cümleye ifâde vü tezkîr olunup, ahz ü sâr ve recây-ı nasr-ı cenâb-ı Kahhâr ile dest-ber-âverde-i dergâh-ı ilâh oldular.
Ordu-yi hümâyûn'un Babadağı Sahrâsı'ndan hareket ve a‘dâ üzerine [M2 165] ve yâhûd âhar tarafa teveccüh ü ‘azîmeti fıkdân-ı esbâb ile dâhil-i hîta-i tasavvur olmadığı cümleye ma‘lûm olup, altmış gün kadar vakt-i ikâmet mümtedd ve tûl-i meksden kulûb-i nâsda fütûr u se‘âmet giderek müşted olup, teferruk-i hâletlerinden ihtirâz ile ‘ale'l-‘umûm ocağlara ve sâyirlere fermân-ı ‘âlî ısdâr ve Yeniçeri Ağası Süleyman Ağa sev-kıyle Kır Serdârı nasb olunup, iki yüz nefer ile dâyimâ geşt ü güzâr ve firâr edenleri mektûfu'l-eyâdî orduya ihzâr eylemesi tenbîh ü iş‘âr olunmuşidi. Bu tedbîrin bir zemân fâyidesi zâhir u ‘ıyân olup, firârdan herkes tersân ve ahz ve ircâ‘-ı iftizâhından1866 lerzân olmuşlar iken, bu esnâda Babadağı kurbunda olan limanlardan ordu halkının ba‘zısı İstanbul kayıklarına bilâ-mâni‘ râkib ü zâhib oldukları şâyi‘ olmağla, bu kapuyu dahi sed ve o mülâhazada olanları men‘ u sadd içün esnafdan ma‘adâ şahs-ı vâhide Kethudâ Bey tezkiresi yedinde olmadıkça, ruhsat-ı ‘azîmet verilmemek üzere gedüklülerden Miftâhî İbrâhîm Ağa ve bir Turnacı o havâlîye ta‘yîn olunmuşidi. [Mısrâ]„:

1
2
3
4

Ahabbü şey‘in ile'l-insâni mâ-müni‘â1867
mefhûmu kulûb-i nâsda hüveydâ ve ma‘berlerde bulunan gümâştegân-ı devleti akça ile itmâ‘ edüp, bahran Âsitâne tarafına şirâ‘-güşâ oldukları ahbârı Ordu-yi hümâyûn'a mün‘akis olmağla, bilâ-tecribe me‘mûrları te‘dîb tasvîb olunmayup, binâ‘en ‘alâ zâlik fi‘len dahi mâdde tashîh ve der-‘akab Turnacı-başı nefy tarîkıyla tesrîh olunduğundan başka, za‘îm-i mezbûrun dahi ze‘âmeti ref‘ ve gediği âhara def‘ olunup, ıslâh-ı nefs sûretinde Platimana (-c^k^j) Kal‘ası'nda habs olundu.
İklîm-i Mısır'da tugyân ve o iklim-i ‘azîmde1868 da‘vây-ı istibdâd ü infirâd1869 ile ‘ısyân eden ‘Ali Bey'in haber-i helâki Rikâb-ı hümâyûn tarafından tahrîr olunup, gâ‘ile-i sefer hilâlinde merkumun serkeşliği sebeb-i teşettüt-i bâl ve bâ‘is-i tekessür-i endîşe vü hayâl olmağla, vefâtı haberi tenşît-ı havâtır ve tefrîh-i kulûb-i ekâbir eyledi.
