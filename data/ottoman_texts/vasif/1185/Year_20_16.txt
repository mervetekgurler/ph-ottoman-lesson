Ahvâl-i Ser„asker-i Vidin Muhsin-zâde Mehmed Paşa
Müşârun ileyhin Mora'dan berü taraflara teveccühü ibtidây-ı emirde mühr-i hümâyûn ile müşerref olmak irâdesine mebnî iken, vakt ü zemânı hulûlune dek sâ’ik-ı1870 takdîr bu emr-i hatîri bâz-beste-i girih-i te‘hîr ve tehallüf-i matlab ile Sadâret, Silahdar Mehmed Paşa'da karar-gîr olmuşidi. Ancak [M2 166] müşârun ileyhin sît ü savleti mün-teşir-i âfâk ve elsine-i nâsda medh u senâsı mütecâviz-i hadd-i iğrâk olup, bu vakitlerde hâlün „ani'l-„amel1871 metrûk ve mühmel kalması münâsib görülmeyüp, Serdâr-ı ekrem İsakçı'dan mürûr etmek mukadder olduğu hâlde, müşârun ileyhin dahi Vidin taraflarından asâkir-i vâfire ile karşu geçmesi1872 tasmîm ve seksen dört senesi evâhırında Rumeli mansıbı ve Ser‘askerlik ile kadr ü i‘tibârı tefhîm olunmuşidi. Müşârun ileyh dahi mu-kaddemâ neşr olunan evâmir-i celîle iktizâsıyla her tarafdan sevk-ı asker ve cem‘-i leş-ker eyleyüp, muntasıf-ı sayfda Vidin havâlîsine rekz-i a‘lâm ve Vidin mukabilinde olan Kalafat nâm mahalle geçüp, darb-ı hıyâm eyledi. Mahall-i mezkûrda birkaç gün ikamet ve Krayova'ya varup, ordusuna takviyyet verdikden sonra cumâdelûlânın sekizinci gü-nü1873 Kulle'ye doğru tahrîk-i râyet eylediği, Sadrıa‘zam ve Serdâr-ı ekrem'e ma‘lûm ol-dukda, berü tarafda olan vüzerâ ve mîr-i mîrân'a evâmir-i ‘aliyye irsâl ve müşârun ileyhden haber vardığı gibi karşu geçüp, ma‘iyyet-i müşîrîlerinde ictimâ‘ u ihtifâl ve emr ü nehyi üzere harekete ibtidâr eylemeleri tenbihinde1874 isti‘câl olundu.

2
3
4
5

