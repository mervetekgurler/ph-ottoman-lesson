Hân-ı şüden-i Maksûd Girây Hân
Memleket-i Kırım dest-bürd-i düşmen-i le’îm olduğuna binâ’en, mülk-i mezbûr ya ‘anveten ve yâhûd sulhen kemâ fi'l-evvel dâhil-i memâlik-i Pâdişâhî olmadıkça hânlara Kırım Hânı ta‘bîri lağv olup, berü tarafda el-yevm mütemekkin olan Tatarlar'a ıstılahları üzere Hân olmak ve bir cem‘iyyet tedârüküyle, serhadlarde karîb bir mahalde muhâfazaya ihtimâm etmek husûsları Rikâb-ı hümâyûn tarafında müşâvere ve o mesnede lâyık bir şahsın nasb ü ta‘yîni müzâkere olunup, Rumeli'nde sâkin selâtîn ve mîrzâyân Âsitâne-i sa‘âdet'e ihzâr ve Dâvud Paşa Serâyı'nda bu husûs karargîr-i nizâm olmak zımnında ‘ulemâ ve ricâl ictimâ‘ıyla bi'n-nefs Şehriyâr-ı sütûde-etvâr dahi ma-hall-i mezkûre sevk-i rehvâr-ı ‘izz u i‘tibâr etmişleridi. Her keyfiyyet huzûr-i hümâyûnda etrâfıyla söyleşilüp, âhir-i kâr Hânlık Maksûd Girây'da karâr edüp, fi'l-hâl dûş-i istîhâli teşrîf-i latîf ile tezyîn ve Kalgaylığ'a Kırım Girây-zâde Baht Girây Sultân ta‘yîn olunup, Kırım halkının Moskovlu ile vâki‘ olan mu‘âhede-i zarûriyyeleri tağyîr ve o ülkenin ke'l-evvel Memâlik-i Pâdişâhî'ye iltihâkına medâr olur tedbîrin kuvvetden fi‘le îsâli husûsu yegân yegân ifâde ve tezkîr olunup, cümlesi mazhar-ı sunûf-i eltâf olarak çiftliklerine ruhsat-yâb-ı ‘avd u insırâf oldular.
Maksûd Girây Hân Kırım'da olan Tatar'ın ilgây-ı mu‘âhedesi kavm-i Çerâkise'yi iğrâ ile hâsıl olacağını işrâb ve Kırım Girây Hân'ın oğlu Mehmed Girây Sultân'ın [M2 192] o tarafa teveccühünü istisvâb edüp, kabâyil-i mezkûreyi celb ü te‘lîf ve i‘dâd olunan in‘âmât-ı Şâhâne'yi tavsîl ve âzâde-i seniyyeyi ta‘rîf içün Hâssa silahşörlerinden Gürcü ‘Ali Ağa Sultân-ı mûmâ ileyhe terfîk ve ‘azîmetlerinde terk-i ta‘vîk olunmuşidi. Kırım Adası küffâr ile mâl-â-mâl ve sevâhil-i Nehr-i Tuna'nın ekser mahalli eyâdî-yi menhûselerinde olduğu zâhir-i hâl olduğundan gayri, Bahr-i siyâh'da Moskov sefinelerinin geşt ü güzârı beyne'n-nâs şâyi‘ ve bu mülâbese ile tarîkları mütekâtı‘ olduğu a‘zârıyla on binden mütecâviz Tatar ve ecnâs mahlûkatdan müterekkib âdemler ile Şumnu'ya ilgar eyledikleri, ma‘lûm-i Sadr-ı gayret-şi‘âr olmağla, meştâ-nişîn olanların
Serây-ı Âsafî'ye gelüp, nısf sâ‘at ku‘ûd ve ba‘de zâlik i‘dâd olunan konağa nüzûl ile mesned-i istirahata su‘ûd eyledi. Müşârun ileyhe henüz ta‘yîn-i mekân olunmadığından, bu husûs kendüleriyle müzâkere ve her tarafın keyfiyyeti zımnında pergâr-ı meşveret idâre olundukda, incimâd-ı nehr sebebi ile Ruscuk taraflarına keyd-i a‘dâ melhûz olduğunu iş‘âr ve kasaba-i mezkûreda ihtiyâr-ı meştâ münâsib olduğunu [M2 193] tezkâr edüp, re’yi istısvâb ve bundan sonra beş on gün ikâmet ve hevest-kâr-ı ruhsat-ı zihâb olup, Ordu-yi hümâyûn hazînesinden on beş bin guruş ve bir sevb-i semmûr ve tekrar müzeyyen bir esb-i sabâ-reftâr takdîminden sonra gıbta-zen-i mehâbîb-i hallah (qJ^) u nev-şâd ve âteş-endâz-ı kulub-i zühhâd ve muharrik-i ‘urûk-i cemâd olan dört nefer tâze-rû oğullarına kürkler ilbâs olunup, ramazânın yirmi yedinci günü1920 ifây-ı resm-i tevdî‘ ve geldikleri hey‘et ile teşyî‘ olundular.
