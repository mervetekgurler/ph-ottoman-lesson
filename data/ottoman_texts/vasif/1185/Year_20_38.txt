Re’îsülküttâb-şüden-i el-Hâc „Abdurrezzâk Efendi
Ordu-yi hümâyûn'da bi'l-fi‘l Re‘îsülküttâb olan Mehmed Recâyî Efendi bir zemândan berü infi‘âlât-ı nefsâniyye ve inkılâbât-ı seferiyye ile hilye-i sıhhatden dûr ve üç mâhdan berü mülâzemet-i Bâb-ı‘âlî'den mehcûr olup, nâ-çâr Âsitâne-i sa‘âdet'e âzîmet içün istid‘ây-ı ruhsat etmişidi. Fi'l-asl Mektûbî ‘Abdurrezzâk Efendi'nin mesnedi riyâsete i‘tilâsı, taraf-ı hümâyûndan Sadrıa‘zam tarafına hufyeten fermân ve mûmâ ileyhin menzile-i ‘ilm ü ‘irfân ve derece-i ‘akl ü iz‘ânı ma‘lûm-i kâsî vü dânî olduğundan, o rütbe-i menî‘aya istihkâkı nezd-i Sadâret-penâhî'de dahi bi't-tecribeti ve'l-imtihân nümâyân olup, şevvâlin on beşinci günü1923 fülk-i küttâba re‘îs ve felek-i devlete Bercîs oldu.
