Teznîb
Efendi-yi mûmâ ileyh, Râgıp Paşa Sadâreti'nde Kethudâ bulunan Kâşif Mehmed Efendi'ye kesb-i te‘alluk edenlere tefevvuk edüp, darb-ı nutk ve idâre-i kelâm-ı bedî‘u'l-insicâm ile Efendi-yi mûmâ ileyhe tekarrub ve yek-dîger ile tevâlüf ü tecâvüb ederler idi. Bir gün Sadrıa‘zam'a: —Şu ‘Abdurrezzâk Efendi yeke-tâz-ı meydân-ı [M2 195] ma‘rifet ve vüfûr-i ‘ilm ü hüner ile sebbâk-ı gâyât-ı dirâyet olduğundan başka, pederleri Re‘îsü'l-hâc Mustafa Efendi ile bir müddet Bâb-ı‘âlî'de murâfakat ve miyânenizde hukûk-i râsiha sebkat edüp, bu tevcîhâtda Bâb-ı‘âlî'ye takrîb ve Tezkirecilik ile mûmâ ileyhi tatrîb buyursanız” ehil-3 perverlik ve hukâka ri‘âyet etmiş olurdunuz” dedikde: “Fi'l-hakîka pederleriyle râbıta-bend-i dest-i ülfet olan hukûk ferâmûş olunmayup, ken-düsünün dahi mâhiyyet ü haysiyyeti mû-be-mû ma‘lûmumdur ancak, insana nısf-ı dev-letden ma‘dûd olan cesâmet-i vücûddan mahrûm olup, öyle bodur ve kasîru'l-kâme çe-lebîyi mahall-i heybet olan Dîvân-ı ‘âlî hıdmetine tevassul suhre-i erbâb-ı mesâlih olacağımızı îcab eder” demekle kat‘-ı rişte-i kal ü kıl eylediği sübût-yâfte-i sıhhat-rivâyetdir.
Hak celle ve ‘âlâ ez‘af-ı mahlûkatı olan mûr-i hakıri hazreti Süleyman gibi bir peygamber-i zî-şânın şeref-i muhâtabâtı ile muvakkar edüp, beyne'n-nâs1924 min ciheti'l-mahlûkiyye tesâvî-yi mukarrer iken, âferîd-kâr-ı1925 sun‘-i Cebbâr olanlara ‘ayn-ı hakaretle nazar, şâyibe-i ta‘rîz îhâmından gayri bir ma‘nâ ifâde etmeyeceği cezm-kerde-i erbâb-ı istidlâl ü nazardır. “Sübhâne men lâ yakdiru en yünâzi„ahü fî emrihi ahadün”1926.
Çok geçmeden Efendi-yi mûmâ ileyh Mektupçu ve sefere çıkar iken Tezkireci ve yine Mektupçu olduğundan fazla, ‘uzâmây-ı ricâlin sîne-çâk-i hasret ü iştiyâk oldukları huzûr-i müstevcibü's-sürûr-i Şâhâne'ye ruhsat-yâb-ı müsûl ve birkaç defa şeref-i muhâtabât ile mahsûd-i erbâb-ı redd ü kabûl olduğundan başka, iki def‘a Re‘îsülküttâb menî‘u'l-cenâb olup, nüfûz u i‘tibâr ile merkez-i dâyire-i umûr ve müşâreket-i gayrdan sâlim olarak, medâr-ı ‘akd ü hall-i hutûb-i cumhûr oldu. Fi'l-hakıka zât-ı bedî‘u's-sıfâtı bir cevher-i nâ-yâb ve zihn-i vekkadı gencîne-güşây-ı re‘y-i savâb olup, ugür-i devletde cân fedâ ve istikametde müfred-i ‘alem gibi nidâ olunur bir zât-ı yektâ idi.
