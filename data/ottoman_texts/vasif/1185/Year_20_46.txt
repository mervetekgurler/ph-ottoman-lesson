Ba„zı tevcîhât
Nişancı ‘Abdullah Efendi iki üç seneden berü tehammül1936 ü ‘usâ-i sefer ve ke’âbet-i münkaleb ile ‘alîl ve Âsitâne-i sa‘âdet yoluna nigâh-endâz-ı hasret olarak her zemân gûyây-ı — hel min sebîl1937 ” olmuşidi. Rikkat-i hâl ve şeybine merhamet ve Âsitâne-i sa‘âdet'e gitmek üzere nâyil-i izn ü ruhsat kılınup, beher sâl tarafına verilen üç bin beş yüz guruş mevkuf akçası kemâ-kân tarafına ihsân ve zilhiccenin on dördüncü günü1938 münhal olan mansıbı ile Rıfat Ahmed Bey ferhân kılınup, Anadolu Muhâsebeciliği ile Kabakulak Yeğeni Süleyman Bey tebcîl ve mutasarrıf-ı sâbıkı olan Re‘fet Mustafa Efendi mülâhaza-ı nemâ ile Cebeciler Kitâbeti'ne tenzîl olundu.
İhsân-ı Vezâret be-Süleyman Paşa ve ba„zı vekâyi„
Ziştovi muhâfazasında olan Mîr-i mîrân-ı kirâmdan1939 Arnabûd Süleyman Paşa bir müddetden berü Ordu-yi hümâyûn'da sarf-ı tâb u tüvân ve me‘mûr olduğu mahallerde kudreti kadar tekmîl-i şân-ı devlet-i ebed-bünyân edüp, bin nefer piyâde ve altı yüz nefer süvârîyi kendü mâlından tahrîr ile rûz-i hızırdan kasıma dek me’mûr olduğu mahalde istikrâr ve bu mukabelede rütbe-i vâlâ-yı Vezâret'le kâm-kâr olmak niyâzını tekrâr edüp, niyâzı müsâ‘adeye makrûn ve şartına îfâ etmek üzere zilhiccenin on beşinci günü1940 o rütbe-i celîle ile kadri efzûn ve Yanya Sancağı'yla mazhar-ı lutf-i gûnâ-gûn olup, bu haber-i meserret mesmû‘ olduğu gibi birâderini vilâyetine irsâl ve müte‘ahhid olduğu askeri vaktiyle celb edüp, me‘mûr olduğu mahallerde isbât-ı vücûd ile efrâd-ı vüzerâdan ma‘dûd oldu.
Bundan akdem Ordu-yi hümâyûn'da vukü‘ bulan ihtilâl hasebiyle, sâyir askerî gibi zümre-i topçıyân dahi perîşân ve bu fende mehâreti zann ü husbân olunanlara noksan tareyân edüp, teksîr-i neferâta bâdî ve nev-âzmûdegân fenn-i mezkûrun tezâyüd-i şevkine sebeb-i ‘âdî olmak irâdesiyle Şumnu [M2 203] Kasabası hâricine birkaç kıt‘a hıyâm nasb olunup, Sadrıa‘zam Ağa Paşa ve Defterdar Efendi'yi istishâb ile zikr olunan mahalle zihâb ve mukaddemce ihzâr olunan topları i‘mâle mübâşeret ve nişân-gâha ‘adem-i isâbet ile Topçu-başı ve sâyir neferât ser be-zemîn-i şerm ü haclet olmuşlar iken, dördüncü def‘ada dâne-i top mânend-i âh-ı mazlûmân-ı bî-günâh râster ve sîne-i nişan-gâh olduğundan, me‘mûrlar kesb-i meserret ve def‘-i hacâlet eyleyüp, her bâr tecribe vü imtihân ile evkat-güzâr olmaları bâbında cânib-i Serdâr-ı ekremî'den tenbîh ü te‘kîd ve ‘ale'l-‘umûm neferâta ‘atıyyeler verilüp, câme-i şevk u rağbetleri tecdîd olundu.
