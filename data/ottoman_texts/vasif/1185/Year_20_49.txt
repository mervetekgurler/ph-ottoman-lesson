Terfî„-i rütbe-i kuzât-ı Havâss-ı Refî„a
Zikr olunan kazâ Bağdâd rütbesinin dûnunda menâsıb-ı Devriyye'den olup, belde-i merkumede zânû-zede-i sadr-ı istirâhat ve pertev-pâş-ı feyz ü bereket olan zât-ı Sürûşî sıfâta hürmeten ve kurb-i Saltanat-ı ‘uzmâda bulunduğuna rağbeten terfî‘-i rütbesi münâsib görülüp, Devriyye menâsıbından ihrâc ve Mahrec i‘tibârıyla Haleb ve Selânik mevleviyyetleri miyânına idrâc olunup, nemâsı kalîl olduğuna binâ‘en, Uzunca-âbâd Kazâsı ilhâkıyla nef‘ u cedvâsı teksîr olunup, Süleymâniyye müderrislerinden Şeyh-zâde es-Seyyid Mehmed Refî‘ Efendi'ye seksen beş saferinde1945 tevcîh olundu. Gurre-i ramazândan1946 zabt etmek üzere Mısr-ı Kahire ile sâbıka Haleb Kadısı Râşid-zâde es-Seyyid İbrâhim Edhem Efendi nâyil-i ferhat ve cumâdelûlâ gurresinden1947 İzmir Kazâsı'yla Çalkandı-zâde ‘Arif Mustafa Efendi raks-âver-i bezm-i meserret olup, gurre-i şehr-i rebî‘ulâhırdan tasarruf şartıyla Üsküdar Kazâsı, Nâlî Kaynı-zâde es-Seyyid Ah-med Efendi'ye ihsân ve cumâde [M2 206] lâhıre gurresinden1948 Kuds-i Şerif Kazâsı, Gül Ahmed Paşa-zâde İsmâ‘îl Beyefendi'ye tevcîh ile kadri muvâzî-yi eyvân-ı geyvân kılındı.
