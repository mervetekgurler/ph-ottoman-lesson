„Azl ü nasb-ı Sadr-ı Anadolu ve tevcîh-i Edirne
Sadâret-i Anadolu'da bir sene kadar icrây-ı ahkâm ve tesaddî-yi nakz u ibrâm eden ‘Âtıf Mehmed Efendi tekmîl-i müddet ve yevm-i nasbından pâyesi mu‘teber olmak üzere Anadolu Kadı‘askerliği Şeyhulislâm-ı esbak Es‘ad Efendi'nin mahdûm-i mükerrem-leri Şerîf Mehmed Efendi'ye tevcîh ü ‘inâyet ve Edirne Kazâsı'yla Birâder-zâde Ya‘kûb Efendi def‘-i hüzn ü kâbet eyledi. İslâmbol Kadısı Yahyâ Efendi'nin mu‘tâd olan müd-det-i hükûmeti resîde-i hayyiz-i intihâ ve Mekke-i mükerreme'den munfasıl ‘İlmî Dâmâdı ‘Ali Sâtı‘ Efendi gurre-i cumâdelâhıreden1949 İstanbul Kadılığı ile feres-rân-ı meydân-ı i‘tilâ oldu.
İstanbul Pâyesi olan ‘Ali Paşa-zâde ‘Abdullah Bey ve sâbıka Burusa Kadısı Mektûbî ‘Abdurrahîm Efendi birbirini te‘âkub ederek, merâret-i mevti zâyik ve dünyâyı bî-bekadan vâreste-i dü-şâha-i ümniyye vü ‘alâyık oldular.
Rumeli Kadı‘askeri olan Sâlih-zâde Mehmed Emîn Efendi, müddet-i ‘örfiyyesin itmâm ve ‘İvaz Mehmed Paşa-zâde İbrâhîm Beyefendi mükerreren Sadâret-i Rumeli ile tahsîl-i nâm eyledi.
İstanbul Kadısı ‘İlmî Dâmâdı ‘Ali Sâtı‘ Efendi'nin ta‘dîl-i kıyem ü es‘âr ve te‘dîb-i erbâb-ı ihtikârda cehli be-dîdâr ve butû‘ u rehâveti âşikâr olduğuna binâ’en, istîfây-ı müddet etmezden mukaddem ‘azl ile tenkîb ve Nakîbuleşrâf olup, sâbıka İstanbul Kadısı iken vaz‘ u reftârı mücerreb-i ba‘îd u karîb olan es-Seyyid İbrâhîm Efendi İstanbul Kazâsı'yla mükerreren tatyîb ve şevk u gayretine vesîle-i tezâyüd olmak içün Anadolu Pâyesi'yle tefrîh u tatyîb olundu.
Şâm Kazâsı'nın vakt-i tevcîhi1950 tekarrub ve şimdiden o tarîk-i sahîkın esbâbını tedârük ü temşiyete te‘ehhüb lâzım geldiğine bînâ‘en, sene-i âtiye rebî‘ulevveli gurre-sinden1951 sâbıka İzmir Kadısı Mukîm-zâde Dâmâdı İsmâ‘îl Efendi, hükûmet-i Şâm ile makzıyyu'l-merâm oldu.
Sene-i âtiye rebî‘ulâhırmda1 zabt etmek üzere Kazây-ı Haleb ile Receb-zâde Mehmed ‘Arîf Efendi, nâyil-i matlab ve Kazâbâdî-zâde Mehmed Râfi‘ Efendi Kuds-i Şerîf hükûmetiyle ser-ber-âverde-i erbâb-ı rüteb oldu. [M2 207]
