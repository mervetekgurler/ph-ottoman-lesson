Ba„zı vefeyât
Kandiye Muhâfızı Vezîr Hüsnü Hüseyin Paşa birkaç gün muttekî-yi bâlîn-i bîmârî ve evâyil-i cumâdelûlâda1994 vâsıl-ı rahmet-i hazret-i Kird-gârî olup, münhal olan Kandiye mansıbı, Yeniçeri Ağalığı'ndan muhrec Kayim-makam-ı esbak Vezîr Süleyman Paşa'ya sezâvâr ve elyak görüldü.
Eğriboz Sancağı tevcîh olunan Vezîr Sun‘ullah Paşa dahi mansıbına ‘âzîmet eder iken, rehzen-i ecel sebîl-i hayâtını sed ve cevher-i rûhunu merci‘-i aslîsine red edüp, mansıbı ile Derbendler Başbuğu Vezîr ‘Ali Paşa nâyil-i surûr-i bî-had oldu. Müşârun ileyh Silahdâr-ı hazret-i Şehriyârî iken, seksen beş târihinde Anadolu Eyâleti ile Çerâğ ve hâyiz-i dest-mâye-i refâg olup, bir müddet Mu‘ârız Boğazı'nı hıfz u hırâset ve ber-minvâl-i muharrer Eğriboz'a gider iken ‘âlem-i ‘ukbâya rıhlet eyledi.
