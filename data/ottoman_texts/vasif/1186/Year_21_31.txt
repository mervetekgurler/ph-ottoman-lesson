Vefât-ı Kadî-yi Ordu-yi hümâyûn Ni„metullah Efendi
Efendi-yi mûmâ ileyh sâl-hûrde vü pîr ve birkaç seneden berü germ ü serd-i [M2 240] rûzgârı mu‘âyene ile kuvây-ı vücûdu bi'l-külliyye halel-pezîr olup, ‘âkıbet ‘araz-ı maraz ile dil-hırâş ve bir müddet pehlû-zede-i kenâre-i firâş olup, şevvâlin on ikinci günü2000 ni‘met-i hayâtdan dilsîr ve vâsıl-ı rahmet-i Hayy-i Kadîr oldu. Mûmâ ileyh yüz on iki sâlinde meşîme-i çâk-ı şühûd ve fârık-ı miyân-ı bûd u ne-bûd oldukda pederi vefât ve mevâlîden ceddi ‘Osmân Efendi'nin âgûş-i terbiyyesinde tahsîl-i kemâlât edüp, neyl-i mülâzemetle kâm-bîn ve kırk üç târîhinde min ihde'l-müderrisîn olmuşidi. Tab‘ında zerâfet ve cildinde ‘adem-i sıklet hasebiyle, ekser kibâra enîs ve bâ-husûs ba‘zı vüzerâya hem-râz u celîs olup, Dâmâd-zâde Meşîhati'nde ‘azl ve Defter-i müder-risînden ismi hakk ile mübtelây-ı zell ü ezell olup, bir müddetden sonra kemâ-kân tarîka duhûl ile ba‘zı hidmetlerde istihdâm ve bâ-husûs Maktûl Beşîr Ağa zemânında Haremeyn Müfettişliği ile tertîb-sâz-ı esbâb-ı ‘izz u ihtişâm ve altmış sekizde Galata Mevle-viyyeti ile mazhar-ı sunûf-i ikrâm olmuşidi. Ba‘dehû Mısr-ı Kahire ve Mekke-i müker-reme kazâlarıyla dilşâd ve ‘Abdullah Efendi yerine İstanbul Pâyesi'yle Ordu Kadısı nasb olunup, târîh-i mezkûrda ‘âzim-i semt-i me‘âd oldu. Efendi-yi mûmâ ileyh nisâc-ı kâr-gâh-ı me‘ânî ve vâkıf-ı mezâyâ-yı me‘ârif ü nüktedânî-yi hüsn-i selîka ile mezkûr ve Sultân Mahmûd merhûmun binâ eyledikleri bende, [mısrâ]‘:
—And[a] bend etdi bu bend-i âb-ı hayâtı sû-be-sû”
G-^ j^ ^i-^ ^-^
târîhi beyne'n-nâs mütevâtir u meşhûrdur.
