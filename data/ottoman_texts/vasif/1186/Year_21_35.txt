Vekâyi„-i cüz’iyye
Sadr-ı esbak Moldovancı ‘Ali Paşa Ser‘askerlik ‘unvânıyla Boğaz'da mukîm iken, mübtelây-ı ‘illet-i felc ve kuvâ ve cevârihi2011 âzâde-i dahl ü harc olduğu, sâmi‘a-i erkân-ı saltanata derc olunup, tahsîl-i kuvvet ü şu‘ûr etmek zımnında, Tekfurdağı'nda ikamete me‘mûr ve Boğaz Ser‘askerliği ile Kapudân-ı deryâ Vezîr Hasan Paşa nâyil-i etemm-i hubûr oldu.
Cin ‘Ali Paşa oğlu Îbrâhîm Bey va‘d ü ‘ahdini îfâ ve üç yüz piyâde ve süvâriyle vâsıl-ı meştâ olduğu hakkında istilzâm-ı teveccüh-i Sadr-ı me‘âlî-pîrâ etmekle, me’mûr olduğu mahalde kıyâm etmek şartıyla, dâhil-i katâr-ı mîr-i mîrân-ı kirâm oldu.
Şehr-i rebî‘ulâhır gurresinden2012 zabt etmek üzere2013 Havâss-ı refî‘a Kazâsı'yla, Hâşim-zâde es-Seyyid ‘Abdullah Efendi hâyiz-i rehîne-yi mesâr ve gurre-i cumâdelûlâdan2014 Üsküdar Kazâsı ile Yaycı-başı-zâde Hâfız Îsmâ‘îl Efendi'nin nâvek-i râster ve merâmı, resîde-i hedef-i i‘tibâr oldu.
