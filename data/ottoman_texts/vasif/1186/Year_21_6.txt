Nehzat-ı Serdâr-ı ekrem be-Sahrây-ı Şumnu
Mevkib-i hümâyûna [M2 210] müretteb olan asâkirin Nevrûz'dan evvel vürûdları, mukaddemâ menâşîr-i Sultânî ile ta‘cîl ve mütâreke behânesiyle müte‘ahhar olanları eşedd-i ‘ukubet ile tenkîl olunacağları tafsîl olunduğuna binâ’en, cümlesi mümtesil-i emr ü fermân ve fevc fevc Şumnu'ya doğru teveccüh eyledikleri vâsıl-ı sem‘-i îkân olduğuna binâ’en, Serdâr-ı ekrem hazretlerinin dahi bir ân akdem Şumnu Sahrâsı'na darbı hıyâm ile icrây-ı lâzıme-i nakz ü ibrâm eylemesi iktizâ etmekle, muharremü'l-harâmın on altıncı günü1957 sâlâr-ı gürûh-i enbiyâ râh-nümây-ı mehecce-i rüşd ü Hüdâ Habîb-i kib-riyâ Muhammedü'l-Mustafâ ‘aleyhi mine't-tahiyyati1958 ezkâhâ hazretlerinin ‘alem-i feyz-tev‘emleri salât ü selâm ile sandûkasından ihrâc olunup, huzûr-i erkân-ı devlet ile sütûnuna bend ve hâzır olanlar bu sa‘âdet-i bî-mânend ile şeref-mend ve şehr-i mezkûrun yirmi altıncı günü1959 Sadrıa‘zam ve Serdâr-ı ekrem hazretleri dahi sahrâda mansûb haymelerine müretteb alay ile pâ-nihâde-i vusûl ve sâyir müte‘ayyinân-i mev-kib-i hümâyûn dahi haymelerine duhûl ile mesâlih-i seferiyyeyi netîce-i efkâr u ‘ukûl eylediler.
İhrâc-ı „atıyye ve beyân-ı ahvâl-i Şumnu
Ordu-yi hümâyûn'da leyl ü nehâr hidmet-i kitâbetle nisâr-ı nakd-i iktidâr eden küttâb ve sâyir hademenin ‘atıyyeleri bu âna dek karîn-i ‘ukde-i tesvîf ve bu sebeble hâlleri perîşân ü za‘îf olmuşidi. Bu esnâda cem‘an müstehak oldukları yetmiş bin guruş otâk-ı Âsafî'de ber-mûceb-i defter yek-be-yek tevzî‘ ve dâyire-i ma‘îşetleri tevsî‘ olundu. Müverrih Şumnu Kasabası'nın sâl-i fethiyle nâm-ı fâtihini tahrîr ve bu mikdâr ile iktifâ etdiğinden, Muharrir-i Fakır tevsî‘-i makaleye sâk-ı kalemi teşmîr ve nahl-i berûmend-i fevâyidi tesmîr eyledi.
ŞumnU: Zâmm-ı şîn ve sükûn-i mîm ve nûn ve yâ ve gâhî nûndan bedel lâm ile Dobrıca'danDir depe tahtında bir şehr-i ma‘mûr olup, kakasını Gâzî Sultân Murâd merhûmun vezîri Hayreddîn Paşa-zâde ‘Ali Paşa yedi yüz seksen dokuzda sulh ile al-mışdır. Bin yüz elli dokuz târîhinde2 Vezîr Kethudâsı olan Şerîf Halîl Efendi bu kasabadan olup, Tırnovî Kazâsı'nda olan ze‘âmetini hâssa çaldırup, vakf ü vezâyif tertîb ve bir mükellef câmi‘ binâsıyla medh ü senâsını zebân-zed-i ba‘îd ü karîb eyledi. Şehre müşrif kal‘a altında Dağ-pınarı derler müferreh neşîmengâhı olup, [M2 211] eyyâm-ı sayfda ehâlîsi tenezzüh ve kesb-i hevâ ve mahall-i mezkûrede olan mâ-i karâh gayet bârid ve hûşkâr olduğu, o taraflarda geşt ü güzâr edenlere hüveydâdır. Mâ‘-i mezkûr şehirde olan âsiyâbları idâre ile ehâlîsi dakık öğütmede zahmet-keş olmazlar. Etrâfı bâg u râg ile müzeyyen ve hânelerinde olan hadâyik münbit-i sunûf-i ezhâr ü nesteren, hevâsı hûb ve mahbûbları dil-nişîn ü mergüb bir şehirdir.
‘An-asl zıbâ‘-i nâfire gibi vahşî ve ordu halkından dâmen-keş-i tebâ‘ud ü tehâşî iken, o kavmin ‘uzûbet-i lisân ve bezl ü ihsânları bürûdet-i mu‘âmelelerin germ ü sahtı dil-i sengînlerin mânend-i mûm nerm edüp, ordu rıhletinden sonra ekserî nu‘ûmet-i ekl ü şirbe i‘tilâf ile celây-ı vatan ve birer şahsa rabt-ı tereddüd ile il ve vilâyetlerine düş-men-i şûr-efgen oldular. Hîn-i fetihde yedi sekiz yüz hâneden ‘ibâret bir kasaba iken, mürûr-i zemân ile o cây-ı dil-güşâya rağbet-i nâs derkâr olup, tenâsül ü tevâlüd ve etrâf-dan tevârüd ile bir şehr-i ‘azîm ve dört beş bin hâneyi müştemil bir şehr-i cesîm olmuş-dur.
26 Muharrem 1186 = 29 Mayıs 1772 Cuma.
