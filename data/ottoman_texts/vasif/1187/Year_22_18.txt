„Azl-i Ağa-yı Yeniçeriyân
Müşârun ileyhin zabt u rabt-ı neferâtda fütûru ve ‘akl ü zekâda kusûru olmayup, bîm ü satvetinden haşerât-ı neferât tersân ve niçe gerden-keşân tavk-ı itâ‘atı ikâme-i bürhân ‘akabinde seyf-i kâtı‘-ı siyâsetle bî-ser ü sâmân edüp, piyâdenin her sınıfını ıslâh ve ehl-i ‘ırz ve mü‘eddiblerinin matlablarını incâh2049 ve bu mülâbese ile ‘azlini mûcib bir hâl yoğiken, mücerred Kul Kethudâsı Yeğen Ağa'nın Silistire cenginde zuhûr eden yararlığına mükâfât zımnında ibrâm-ı etrâf ile cumâdelûlânın on altıncı günü2050 ‘azl ve Ka-pu Kethudâsı mûmâ ileyh yerine vasl olundu. Müşârun ileyhe sûret-i zâhirede Rumeli Eyâleti tasmîm ve Bazarcığ'a ‘azîmeti tefhîm ve bu keyfiyyet müşârun ileyhi sakım edüp, ilbâs-ı hıl‘ate da‘vet olundukda, bir iki gün temâruz izhâr ve Sırrı Selîm Efendi vesâtatıyle Kandiye mansıbını tahsîl ile mest-i rahîk-i istibşâr olup, Boğaz Ser‘askeri Vezîr Kapudân Paşa'nın orduya me’mûriyyeti lâzım gelmekle, Rikâb-ı hümâyûn tarafından Boğaz muhâfazasına ta‘yîn ve çok geçmeden Anadolu'dan asker sürmek me‘mûriyyeti inkılâbât-ı derûnunu teskîn eyledi.
