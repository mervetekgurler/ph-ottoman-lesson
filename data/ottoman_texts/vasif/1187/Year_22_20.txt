Vürûd-i vâlî-yi Anadolu ve me’mûriyyet-i û ve zikr-i ba„zı vekâyi„
Anadolu Vâlîsi Vezîr ‘Ömer Paşa bundan akdem sevk-i asâkire me‘mûr ve ihrâc etdiği cünûdu fevc fevc Ordu-yi hümâyûn'a tesyîr ile bezl-i vüs‘ ve sarf-ı makdûr etmi-şidi. Bu hidmeti ikmâl ve bi-hasebi'l-me‘mûriyye kendü dahi bizzât Mu‘asker-i hümâyûn'a neşr-i bâl-i isti‘câl eyleyüp, cumâdelûlânın yirmi sekizinci günü2051 Ordu-yi hümâyûn'a resîde ve nazar-gâh-ı Âsafî'den mürûr ile alayı pesendîde olup, emsâline kıyâsen serâ-sere dûhte bir sevb-i semmûr dûş-i iftihârına iksâ ve hılâl-i râhda vukü‘ bulan te‘addîsinden bi-hasebi'l-iktizâ ıgzâ olunmuşidi. Düşmenin Karasu ordusuna hücûmu beyne'n-nâs vâsıl-ı derece-i şöhret ve o taraf Ser‘askeri Nu‘mân Paşa'da Kaynarca Vak‘ası sebebi ile kudret kalmayup, kalsa dahi fî-mâ ba‘d yedinden bir hidmet zuhûra2052 gelmeyeceği meczûm-i erkân-ı devlet olmağla, şimdilik Hacı-oğlu Pazarı tarafına Vezîr ‘Ömer Paşa'nın hareketi savâb-dîd-i erbâb-ı bîniş ü dîd ve işbu cumâdelâhi-rede ol-savba rişte-i ‘azîmeti temdîd [M2 267] eyledi.
Şâm Vâlîsi Vezîr Hâfız Mustafa Paşa min-ciheti'l-vücûh ferbih ü semin ve tâbiş-i Hicâz'a kudret-yâb olamadığını ‘arza-dâşt-ı südde-i ebed-karîn olmağla, Karaman Vâlîsi ‘Azm-zâde Vezîr Mehmed Paşa ile mansıbları mübâdele ve Van Eyâleti Vezîr Dâmâd Hüseyin Paşa'ya ihâle olunup, Sipâhîler Ağası iken vefât eden Aydoslu Hasan Ağa'nın mansıbı olan Sipâhîler Ağalığı Ziştovili Halîl Ağa'ya tevcîh ü ihsân ve neyyir-i bahtı firûzân kılındı.
