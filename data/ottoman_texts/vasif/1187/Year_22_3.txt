Zuhûr-i tenbîhât-ı Şahâne
Padişâh-ı dil-âgâh birkaç seneden berü müstemirru'z-zuhûr olan fiten-i ceng ile bây u gedâ münselibü'ş-şu‘ûr ve bâ-husûs re‘âyâ ve fukarâ tekâlîf-i zarûriyye ile mun-kasemu'z-zuhûr olup, âsâyiş-i kâtıbe-i ‘ibâd ve ârâmiş-i mahlûk-ı za‘îfu'l-‘iyâd mekâsı-dıyla, def‘-i şûr-i muhârebeye meyl ü rükûn buyurup, bir sene kadar mütâreke ve mükâlemeler ile düşmen-i pür-mekr u füsûn teklîf-i şurût-ı gûnâ-gûn edüp, mevâni‘-i şer‘iyye ve mülkiyye ile şartlarının kabûlü mümteni‘ olduğundan, murahhaslar ilzâmdan ‘âciz olarak râci‘ oldukları mahallerinde tafsîl ve düşmenin bu derecelerde ısrârı, eyâdî-yi İslâm'dan gereği gibi darb-ı şemşîr ve sûret-i kahr u tedmîr görmediğinden neş‘et eylediği vâreste-i delîl olup, bir def‘a ittihâd-ı [M2 250] kulûb ile üzerlerine varılup, cem‘iyyetleri teştît ve askerleri tenkît olunsa, musâlaha ber-vefk-i dil-hâh râbı-ta-bend-i nizâm olacağı bî-reyb ü iştibâh olduğunu mutazammın vüzerây-ı ‘izâm ve ocağlu ve serhad-nişîn olanlara hıtâben mufassal ve meşrûh bir kıt‘a hatt-ı hümâyûn şeref-sudûr olup, mazmûn-i münîfi karîb ü ba‘îde ifâde ve herkes zemîn-i itâ‘ata rû-nihâde olarak bi'l-ittifâk tefrîk-ı şeml-i düşmene hâzır u âmâde oldular.
