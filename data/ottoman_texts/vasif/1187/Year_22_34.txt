Zikr-i intikâl-i Hâkân-ı cihân es-Sûltân Mustafa Hân bin es-Sultân Ahmed Hân bin es-Sultân Mehmed Hân
Şehriyâr-ı gerdûn-bestat ve Tâcdâr-ı İskender-himmet hazretlerinin bâ‘is-i âsâyiş kâffe-i ‘ibâd ve sebeb-i emniyyet-i sâkinân-ı bilâd olan vücûd-i ‘âlem-sûd-i şâhâneleri-ne birkaç mâh mukaddem ta‘tîl-i cevârih edecek derecelerde insıbâb ‘ârız olup, der-‘akab etıbbâ vü hükemâ fasd u tedbîr ile o ‘illet-i ‘asîru'd-devâyı pezîrefte-i hayyiz-i şifâ edüp, şükran li-hazihi'n-ni‘am zebh-i karâbîn ve tevzî‘-i nüzûr u sadakat ile it‘âm ve ignây-ı fukarâ vü mesâkîn kılındığından başka, vech-i zemâna beşûş u mübtehic ve şevk u sürûr-i ‘âlem müteheyyic2065 olmuşidi. Nezle-i hâddenin ‘an-asl insıbâbı, galebe-i hücûm ile vücûd bulduğuna binâ‘en, Ordu-yi hümâyûn tarafından müte‘akibu'l-vürûd olan mü-keddirât-ı ahbâr o Şehinşâh-ı dindârı ‘illet-i mezkûre ile bî-mâr edüp, zilka‘denin sekizinci cum‘a günü2066 nazm:
Erâ'l-mevte yahtâru'l-kirâme ke-‘ennehü
Li-ehli'l-me‘âlî ve'l-mekârimi ‘âşıkun2067 mefhûmunca o şem‘-i bezm-efrûz-i dîn ve râz-ı âşinâ-yı ‘ilme'l-yakın hurşîd-i felek ‘izz u temkîn bârân-ı rahmet-zemîn hakân-ı cihân ve İsfendiyâr-ı tüvân hazretlerinin nefs-i mutma’innesi, “İrci'î ilâ Rabbiki”2068 emr-i Şerîfi'ne imtisâl ve ‘âlem-i vahdete tahrîk-i ecniha-i bâl eyledi. Nazm:
Dâru's-selâm cilve-gehin ihtiyâr edüp,
Peyvendi kesdi rişte-i kayd-ı zemâneden Meyl-i fezây-ı ravza-i mülk-i bekâ edüp, Şeh-bâz rûhu uçdu bu teng-i âşiyâneden.
Yarlıg-i belîg, “Tü’ti'l-mülke men teşâ’ü”2069 iktızâsı üzere nevbet-i hılâfet zât-ı hümâyûnlarına muhasses olan ah-i vâlâ güherleri Şehzâde-i civân-baht lâyık-ı serîr u taht gül-i nevreste-i hadîka-i kâm-kârî ve dürr-i şehdâne-i sadef-i bahtiyârî es-Sultân ‘Abdulhamîd Hân bin es-Sultân Ahmed Hân hazretleri etbâk-ı ümmet ve icmâ‘-ı erkân-ı saltanat ile câlis-i evreng-i [M2 279] ‘Osmânî ve zîb-ârây-ı mesned-i Cihânbânî olup, bi'lcümle vüzerâ vü ‘ulemâ vü erkân-ı saltanat icrây-ı şart-ı bey‘at ve îfây-ı lâzime-i tehniyyet eyleyüp, [mısrâ]„
‘Aynün tesürru ve ‘aynün minke tebkînî2070 mâ-sadakı üzere tabl u sûrnâ vü top ve sâyir esbâb-ı şâdümânî ile i‘lân-ı cülûs-i Hâkânî'ye mübâşeret eylediler. Nesîb Efendi bir ta‘miyye ile,
“Halîfetullah”
(İl u&gt;) terkîbini cülûs-i hümâyûn târîhi olarak inşâd ve cayize-i vefîre ahzıyla harâbe-zâr hâtı-rını âbâd eyledi. Dürrâc-ı rahmet-i Rabb-i gafûr olan Hudâvendigâr-ı sâbık hazretlerinin emr-i techîz ü tekfîni mülûk-i sütûde-sülûk âyîni üzere tetmîm ü ikmâl ve müretteb alay ile bundan akdem binâ vü ihyâ buyurdukları Lâleli Câmi‘-i şerîfinde i‘dâd etdikleri mezâr-ı pür-envârlarına ta‘zîm ü ibcâl ile idhâl olundu. Sekene-i İstanbul bu Padişâh-ı mağfûrun gözden nihân ve ‘âlem-i vücûddan pinhân olduğuna nâlân ü giryân ve ol vâris-i erîke-i Saltanat'ın kudûmüyle şâd u handân olup, nazm:

1
2
3
4

E-mâ terâ'l-gayme ke'l-bâkî bi-edma‘ihi
Ve'l-ardu tedhaku ke'l-cezlâni min ferahi2071
mefhûmu ‘ibret-güzînân-ı zemâneye nümâyân oldu. ‘Abd-i muhkar o Pâdişâh-ı devrânın zemân-ı sa‘d-iktırânlarında Hâcelik ile çerâğ ve Peterburg'dan ‘avdetimde bi'l-vâsıta2072 istintâk ve birkaç def‘a ‘atâyây-ı cezîle-i mülûkâneleriyle tahsil-i vüs‘at-i ‘îş ü refâğ eylediğimden, “Hakk ‘alîm ü dânâdır ki, bu vak‘a-yı cân-sûzu yazar iken, nâvdân-ı sath-ı vücûd olan dü-çeşm-i hûn-âlûdüm mânend-i fevvâre feyezân ve sirişk-i dîde-i hasret-dîdem mânend-i nehr-i serî‘u's-seyelân cereyân eyledi”. Nazm:
Ukallibu't-tarfe lâ-arzâ2073 bi-medma‘ihi
Hattâ ta‘asfara erdânî ‘alâmetühü
Lâ-zâle yehmî ‘aleyhi külle zî cezülin Yüksi'r-riyâza deyâbîcâ kerâmetehü2074
keder u sürûrdan mürekkeb işbu haber, Kâyim-makâm Paşa tarafından Ordu-yi hümâyûn'a üç günde vürûd edüp, fi'l-hâl işâ‘ası lâzım gelenlere keyfiyyet, i‘lân ü iş‘âr-ı cülûs-i hümâyûn zımnında serhadlere neşr-i ahbâr kılındı.
