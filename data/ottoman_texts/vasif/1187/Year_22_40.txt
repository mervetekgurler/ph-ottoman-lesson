Vefât-ı Bâbî-zâde ve tevcîh-i ba„zı menâsıb-ı „ilmiyye
Bir mâh mukaddem İstanbul Kazâsı'ndan munfasıl olan Bâbî-zâde es-Seyyid ‘Abdullah Efendi bir zemândan berü emrâz-ı gûnâ-gûn ile rencûr u haste ve ‘akıbet bâb-ı hayât ü zindegânîsi dest-i ecel ile muğlak u beste olup, füshat-serây-ı şehr-i hâmûşânda mukîm ve halkazen-i bâb-ı ni‘me'l-me‘âb-ı dâru'n-na‘îm oldu.
Ramazân-ı şerîf gurresinden Edirne Kazâsı'yla, sâbıka Yenişehir-i fenâr Kadısı Hâfız Mehmed Efendi, karîn-i i‘zâz2090 ve gurre-i zilka‘deden2082 Burusa Kazâsı'yla, Yahyâ-zâde Îbrâhîm Efendi, kâmet-efrâz-ı tebahtur u ihtizâz olup, Yenişehir Kazâsı'yla, es-Seyyid ‘Ali Efendi dahi kesb-i imtiyâz eyledi. Îzmir Mevleviyyeti ile gurre-i zil-ka‘deden2091 Kadı‘asker ‘Osmân Efendi-zâde es-Seyyid Mehmed Emîn şâdân ve sene-i âtiye saferinden Şâm-ı cennet-meşâmm ile sâbıka Galata Kadısı es-Seyyid Mehmed Efendi, pâ-nihâde-i merkez-i ‘izz ü şân oldu.

1
2
3
4
5
6
7
8
9

