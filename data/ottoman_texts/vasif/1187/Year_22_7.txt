İnhizâm-ı düşmen-i dîn der-Ruscuk
Her cânibden düşmen-i ‘anîd üzerine sevk-i ketâ‘ib-i muvahhidîn husûsları, evâmir-i ‘aliyye ile [M2 253] te‘kîd olunup, Ruscuk Ser‘askeri dahi ma‘iyyetinde olan asâkir ile Yergöğü Kal‘ası'nı istıhlâs etmek üzere me‘mûr ve bu bâbda birkaç def‘a tarafına irsâl-i menşûr kılınmışidi. Fi'l-vâki‘ müşârun ileyh merreten ba‘de uhrâ karşu2031 tarafa asker imrâr ve eşrâr-ı küffâr kal‘anın etrâfını metîn tabya ve meterisler ile muhkem ü üstüvâr edüp, kal‘aya zafer ‘asîr olduğundan, hâricde düşmen ile tarh-ı kur‘a-i dâr ü gîr ve yine Ruscuğ'u mev‘il ü masîr ederler idi. Düşmen bu reftâra mukabele kasdıyla iki tarafdan Ruscuk üzerine hücûm eyledikleri ma‘lûm olmağla, asker-i İslâm dahi hâzır ve düşmenin zuhûruna nâzır olup, Rusçuğ'a üç sâ‘at mesâfede vâki‘ Mertin )j^) [Marten] nâm mahalle vusûl ve top ve sâyir mühimmâtını taşraya ihrâc ile mahall-i mezkûru zabta meşgul oldu. Muhâfazaya me’mûr sunûf-i asâkir ile Bosna'nın zu‘amâ vü erbâb-ı2032 tîmârı dest-zen-i ittıhâd ve a‘dâ üzerine âteş-i ceng ü kıtâli îkâd eyledikleri hengâmda sadây-ı top Ser‘asker Paşa'nın mesmû‘u olup, dâyiresinde mevcûd ve muhâfazada bulunan cünûd-i zafer-mev‘ûd ile çarha toplarını istıshâb ve berren ve nehren mahall-i cidâle ‘azm ü şitâb eyleyüp, bir hamlede cünûd-i a‘dâyı kesr ve her tarafdan düşmeni mübte-lây-ı kahr u esr edüp, ecel-i nâ-resîdelerinin bir mikdârı nehre gark ve bir mikdârı Yer-göğü'de olan cem‘iyyetgahlarına mülhak olup, iki yüz mikdârı esîr bend-i zencîr ve üç kıt‘a top ve vâfir Açığları zabt olunduğundan gayri, zâbitlerinin ekseri vâsıl-ı dereke-i nâr-ı sa‘îr ve Repnin Ceneral'in birâderi dahi mecrûhan giriftâr-ı şikâl-i isâr olduğu mü-şarun ileyh tarafından Serdâr-ı ekrem hazretlerine ‘arz u tahrîr olunmağla, der-‘akab izhâr-ı şâdumânî vü surûr ve Ser‘asker Paşa'ya bir sevb-i semmûr ile bir kabza mücevher kılıç ib‘âs olunup, ma‘iyyetinde olan mîr-i mîrân ve ru‘esây-ı askerîye dahi hıla‘ ve çelenk irsâliyle şevk u himmetleri mevfûr kılındı.
