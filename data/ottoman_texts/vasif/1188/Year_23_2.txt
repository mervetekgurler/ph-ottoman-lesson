VEKÂYİ„ SENE SEMÂN VE SEMÂNÎN VE Mİ’ETE VE ELF
İşbu sâl-i miyân-fâl miftetahı olan muharremül-harâmın üçüncü günü2101 sunûf-i askerînin iki kıst mevâciblerini şeranpo hâricinde mansûb haymede bi'n-nefs Serdâr-ı ekrem hazretleri tevzî‘ u i‘tâ ve seferber olanları kayd-ı muzâyakadan vâreste vü rehâ edüp, itmâm-ı mevâcib, ‘arz-ı südde-i Şehriyâr-ı vâlâ-menâkıb kılındıkda, Silahdâr-ı bülend-itibar olan ‘Abdullah Ağa vesâtatıyla teşrîfât-ı ‘âlem-behâya mashûb hatt-ı hümâyûn-i şeref-makrûn mevhibet-rîz-i vürûd ve Serdâr-ı ekrem hazretleri bu nevâziş ü iltifât ile nâyil-i sürûr-i nâ-mahdûd oldu.
