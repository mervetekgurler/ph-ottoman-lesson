İctimâ„-ı murahhasân bâ-Merşal-i Rusya
Cumâdelûlânın yedinci günü2141 Devlet-i ‘aliyye murahhasları Mareşal ile Kaynar-ca'da mülâkât edüp, ‘an-asl Sadrıa‘zam ile mevâdd-ı musâlaha bi'l-mükâtebe karârgîr-i nizâm olup, temessükler tahrîrinden gayri bir maslahat kalmadığını işrâb ve Repnin Ce-nerali bu maslahata ta‘yîn ve bir iki gün zarfında in‘ıkâdını tebyîn ile kat‘-ı cevâb edüp, mükâlemelerde güzerân eden mebâhis kabûl-i tekerrür ve müdde‘ây-ı tarafeyn tekessür ederek Özi ve Hoca-bey mukâbelesinde Kılburun ve Kerş ve Yeni-kal‘a tasdîk olunmadıkça, saded-i âhar lisâna alınmayacağını kat‘îce ifâde ile meclis ferdâya ta‘vîk ve yevm-i mezkûrda yine Mareşal ile ‘akd-i meclis olunup, Rusyalu'nun müdde‘âsı istîzâna ta‘lîk-ı irâde olundukda, Mareşal râzî olmayup: “Be-her hâl bunlar tasdîk olunmaludur” dedikde, bi'z-zarûra tasdîk olundu. Kusûr mâddeler dahi pezîrây-ı nizâm ve cumâdelûlânın sekizinci günü2142 târihiyle yirmi sekiz mâddeyi şâmil senedât-ı tarafeyn temhîd ü ihtitâm ve altı seneden berü müşâhade olunan ekdâr ü âlâm, fazl-ı cenâb-ı Mü-na‘âm ile mübeddel-i âsâyiş ü ârâm oldu.
