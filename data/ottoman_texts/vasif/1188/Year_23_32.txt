Hareket-i Ordu-yi hümâyûn be-Âsitâne-i sa„âdet
Edirne'de bir kıst mevâcib kul tâyifesine tevzî‘ ve cümlesinin dâyire-i ma‘îşetleri tevsî‘ olundukdan sonra, şeref-yâfte-i sudûr olan hatt-ı hümâyûn mantûku üzere Edirne'den hareket ve tayy-ı merâhil ve kat‘-ı menâzil ederek, selh-i cumâdelâhirede2152 Kü-çük-çekmece'ye vusûl ve yevm-i mezkûrda Sadr-ı cedîd içün otak nasb olunup, ferdâsı mahall-i mezkûru teşrîf ile ricâl-i Ordu-yi hümâyûn'u nazar-ı nevâziş ü iltifâta meşmûl eylediler. Recebü'l-müreccebin gurre-i garrâsı olan yevm-i hamîs2153 Sadr-ı müşârun ileyh merhale-i mezkûreden ref‘-i eskal ve İncirli Karyesi'ne sâye-endâz-ı iclâl oldukda, Livây-ı şerîf'i istikbâl içün âyende olan Şeyhülislâm Efendi ve Nakibu'leşrâf ve sâyir sudûr-i ‘izâm ve Mevâlî ve Müderrisîn-i kirâm ile salât-ı subh edâ olundukdan sonra müretteb alay ile İncirli'den hareket ve Dâvud-paşa'ya doğru ‘azîmet eylediler. Şehriyâr-ı enâm hazretleri dahi o vakte dek Dâvud-paşa Serâyı'ndan bir ablak sîm endâma rükûb ile Livây-ı meymenet-iltivây-ı hazret-i Seyyidü'l-Enbiyâ'yı ber-vech-i ta‘zîm ü ibcâl

1
2
3
4
5
6

istikbâl eyleyüp, Dâvud-paşa Sahrâsı'nda nasb olunan otak-ı cevâz- nitâk-ı Şâhâne'lerine zıll-efgen-şevket ve bir lahza ittikâ-pîrây-ı visâde-i istirâhat ‘akabinde, dürr-i yektây-ı zât-ı hümâyûnlarına sadef ve âfitâb-ı ‘âlem-tâb-ı hüsrevânelerine beytü'ş-şeref olan serây-ı dil-güşâlarına [M2 313] kemâl-i haşmet ü şân ile ‘atf-ı ‘inân buyurdular. Bundan sonra matbah-ı Keykâvûs'a ta‘ne-zen olan Matbah-ı ‘âmire'lerinde tabh olunan lezâyiz-i et‘ime ve hûrdenî ile fakır u gınâ ve şerîf ü denî dilsîr-i ni‘met ve çâşnî-yâb-ı sunûf-i lezzet olup, Sadrıa‘zam yine alay ile Serây-ı hümâyûn'a gelüp, huzûr-i hümâyûnda ser-be-zemîn-ta‘zîm olarak Livây-ı Şerîf'i yeden-bi-yedin teslîm eylediler2154.
