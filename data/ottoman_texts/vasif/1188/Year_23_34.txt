 Yârâb eserim kabûle şâyân eyle Âzâde-i dahl-i ehl-i tuğyân öyle.
Târihimi mergüb-i enâm eyle beni
Ser-defter-i şehnâme-nüvisân eyle.
Bismillâhirrahmânirrahîm
Hamd ü dürûd-ı bi‘ad lâ min haysü’l-aded ferd-i vâhid olan cenâb-ı HâliküT-ümem ve BârîT-nesem hazretlerine olsun ki ahvâl-i mülûk-i mâziyeyi mutazammm nesâyih-i iber ve mikyâs-ı etvâr-ı siyer edüp adi ü dâdları sebebiyle zîr-i destân-ı cihanı gannûde-i pester-i emn ü emân ve kuvvet-i batş-ı be’sleriyle zaleme-i adîmetüT-insâf ve cebâbire-i reddiyetü’l-evsâfı girive-gerd-i beyâbân-ı hizy ü hazelân etmiştir.
(d* dlAjuıd ı J qAİİI alil VAj
Ve salât-ı bî-hadd ü bisyâr ve selâm-ı bî-hasr u şumâr, ol teşrîf-yâfte-i levlâk ve serâser-i pûş ve mâ-ersclnâkc olan ser-hayl-i enbiyâ ve yeke süvâr-i arsâ-i ıstıfâya cedîr ve ahrâdır ki şemşîr-i Süreyya cevher-i cihâd ile ikrâr-ı vahdâniyet-i Hak’dan gerden-pîç tavk-ı istislâm olan abede-i cibt-i tâgütî istisâl ve tedmîr ve kabûl-i cizyeden rû-pûş-i imtinâ olan mu‘tekıdân-ı asnâm u ezlâmı kantara-i seyfden imrâr ile rehneverd-i vâdi-i cehennem ve bi’se’l-masîr etmiştir. Ve dahi hizebrân-ı eceme-i celâdet ve şîrân-ı gâye-i şecâ‘at  olan âl u tebâr ve ashâb-ı pür-sekîne ve vekârları üzerlerine olsun ki bârika-i esirme ve rimâhlan hirmen-sûz-ı ehl-i küfr ü fesâd ve talî‘atü’l-hutûf olan eşi‘a-i suyûfları âteş-efrûz neyistân-ı ashâb-ı bagy u inad olup her biri Allah Allah fî ashâb-ı nevâziş ve iltifâtmdan hisse-mend-i hüsn-i i‘ tibâr ve ashabî ke’n-nücûm bi-eyyihim iktedeytüm ihtedeytüm lutf u teveccühünden nâil-i aksâü’l-gâye-i şeref ve iftihâr olmuşlardır.

1 “Eğer Allahın, insanların bir kısmıyla diğerlerini savması olmasaydı yeryüzü bozulurdu. Ancak Allah, bütün âlemlere karşı lütuf sahibidir.” Bakara Suresi 2/251.
Emmâ ba’dü merâyâ-yi ukül-i mücerredât ve âyînehâ-yi nuküş-i mugayyebât olan kulûb-i erbâbü’l-bâba hafi ve müsterâb değildir ki ma‘rifet-i eşya benî Ademe min-tarîki’l-akl ve‘l-hiss müyesser olup cümle-i mahsûsatın ba‘zısı mubsarât ve ba‘zısı mcsmû‘ât olduğu ecilden ahvâl-i âleme kemâ-yenbagî ıttılâ‘-ı dâhil-i hatt-ı imtinâ ve vâkı‘ât u hâlât-ı âlem-i âlemiyânı bi’n-nefs müşâhede ve hayr u şerrine bi-tarîki’l-mu‘âyene vâkıf olmak efrâd-ı beşeriyyeden şahs-ı vâhide mümkün olmamağla lâ-cerem ahvâl-i kâinâta ıttıla‘ ve usûr ve etvâr-ı ümeme vuküf-ı bî-kusûr evzâ u etvârlarını mutazammm tedvin olunan kütüb-i tevârîhe tevaggul ve inkibâb ile hâsıl olacağı ve an-asl ahbâr u istihbâr-ı cibillet-i beşeriyyede merkûz ve tıbâ‘-ı benî Adem bu keyfiyet üzre mecbûl olduğuna binâen bu fende telîf olunan kütüb-i vckâyi4 mütala‘asma müştagil olanların mücellâ-yi hâtırları zeng-i seâmet ve melâlden mücellâ ve zidûde ve bu vesile ile mâlik oldukları melekât kendülerini sâhib-i seyr-i sütûde eyleyeceği bedihî ve hâsseteyn-i sem‘ u basar havâssm eşref ü a‘lası olup hiss-i basar mülâhaza-i hüsn-i suverden mahzûz ve münbasit olduğu  misillü hiss-i sem‘ dahi ahbâr-ı mülûk u selâtîn ve âsâr-ı pâdişâhân ve havâkîn mütala1 asıyla münşerih ve mübtehic olacağı zâhirdir.39 û* jA
Ale’l-husûs mesâlih-i külliye-i âlem ve mehâmm-ı muhtelfetü’ş-şu‘ûn-ı ümem re’y ü rü’yetlerine müfevvez ve müsellem olan kâr-fennâyân-ı sütûde-şiyemin bu ilme eşedd-i ihtiyâç üzre muhtâc oldukları kenâr-ı alâ-ilmdir. Zîrâ vakitlerinde vukü‘-yâfte olan hayr u şerr ve nef ü zarrın temşiyet ve defi‘ne mükelleftirler. Ve bu fenn bâ-vücûd kesret-i fevâid-i sehlü’l-me’haz ve istihsâlinde külfet ve meşakkat ber-taraf olup sermâyesi hıfz u zabttır. Ve ukalâ dimişler ki “umûrda tecrübe fazâil-i benî-Adem’den ma‘dûd ve ârâ-yi nâs bi-vâsıtati’t-tecribe kemâl bulmak muhakkak ve meşhûddur”. Ve akl içün hükemâ merâtib isbât edüp her birini birer ism ile tesmiye etmişlerdir. Cümleden biri akl-ı tecâribîdir. Şâir ukülü tahrîr her ne kadar hâriç ez- bahs ise dahi teksiren li’n-nef ve ri‘âyeten-li’l-istidrâd îrâd olundu.
Hafî olmaya ki akl için merâtib-i erba‘a vardır:
Evvelkisi: Akl-ı heyûlânîdir ki idrâk-i ma‘kûlât için isti‘dâd-ı mahzdır. Ve bu bir
kuvve-i mahzdır ki fiilden hâlidir. Ukûl-i etfâl gibi nefs bu mertebede heyûlâ-yi evlâya müşâbihtir. Öyle heyûlâ ki suverin küllisinden fi hadd-i zâtihî hâliyedir.
İkincisi: Akl bi’l-melekedir ki zarûriyyât bununla ma‘lûm olur, ve iktisâb-ı nazariyyât içün nefsin isti‘dâdma ıtlâk olunur.
Üçüncüsü: Akl-ı müstefâddrr ki müdrik olduğu nazariyyât  indinde hâzır olup bir haysiyet ile ki kendüden gâib olmaya ve kuvve-i kudsiyye akl bi’l-melekenin nihâyet mertebesine derler.
Dördüncüsü: Akl-ı tecâribîdir ki tetebbû‘-ı ahbâr nev ü kühen ve mütâla‘a-i surûf-ı dür ü zemen ile hâsıldır. Ve hükemâ demişlerdir ki ilm-i târih bir ilm-i celîldir ki tahtında nice fevâid muzmer ve müdrec olup müteahhirü’l-ahd olanlara mûcib-i ibret ve basiret ve bâ‘is-i teşhîs-i hüsn ve su-i sîret olduğundan fazla insanı, vekâyi‘-i dühûra vukuf ile mücerrib-i umûr ve müdebbir-i mesâlih-i cumhur eder.
[Mısr]â‘:
ta‘rîfi evkât ma‘nâsma olup; 4^' ^Jyani 5&lt;ib
demektir.
Ve târihin aslı tevrîhtir. Tef il bâbından ve-re-ha fiilinin masdarıdır. Her bir ilmin ibtidâ-yi emirde ta‘rîf ve mevzû‘u ve garaz ve fâidesi maTûm olmak kavâid-i mer‘iyyeden olup, emme’t-ta‘rîf-i ilm-i târih bir ilimdir ki marifetiyle ahvâl-i tavâif ve ensâb-ı mevâlîd ve sanayi‘-i eşhâs ve vekâyi1 ve hâletleri maTûm olur. Ve mevzû‘u enbiyâ ve mülûk ve hükemâ ve gayrilerin eşhâs-ı mâziyelerini idrâkdir. Ve’l-garaz-ı minhu zikr olunan ahvâlin keyfıyâtma vuküftur. Ve fâidesi ibret ve tenassuhdur. Ve ulemâdan ba‘zıları ilm-i târihi taTîm ve ta‘allüm derece-i vücûba mütekârib olduğun tasrîh edüp şu sebebden ki hıfz-ı nizâm-ı düvel ve zabt-ı vekâyi‘-i milel bununla hâsıl olup âyîn-i mülûk-i sâlife ve kavânîn-i selâtîn-i mâziye ve

3 Kalanlar için geçmişin itibarı vardı. Dil için de tarihin önemi vardır.

4 Kitabın falanca günde yazılması demek vaktinin belirlenmesi demektir.

5 (Yani vaktini belirledim).
ânife min gayr-i habt ü halel mahfûz olduğu takdirde ma‘a’l-kıyâs ahkâmı düstûrü’l-amel  ve vakt ü zemâna tatbîk-i hâl-i eslâf müntic-i fevâid-i kesîre olduğu berâhîn-i akliyye ile müstedelldir.
Nakl olununur ki hulefâ-yi Abbâsiye’den Kâim-Biemrillâh vaktinde ehli Hayber’den birkaç nefer mütc‘ayyinân Yahûd, Dârü’l-hilâfe’ye vürûd ve cizyeden muafiyetlerini müş‘ir bâ-hatt-ı Hazret-i Ali sened sûretinde bir varak-pâre ibraz ve teyîden li’l-müdde‘â ashâb-ı kirâmdan birkaç zâtın şehâdetlerini tahrîr ve zu‘mlarmca taraf-ı Hazret-i Risalet-penâhî’den yedlerine i‘tâ olunduğunu iddi‘â ve takrir eylediklerinde senedleri nezd-i halîfede karîn-i kabûl ve cizyeden mu‘âf ve müsellem olmaları bâbmda ısdâr-ı menşûr sadedinde iken reisü’r-rüesâsı olan Ebu’l-Kâsım ibn Mesleme’ye şekk ve şübhe ârız olup işbu sened mevzû‘ ve gayr-i mu‘temed olmak desâis-i Yahudiye’ye nazaran her ne kadar zâhir ise dahi defan li’ş-şübhe müverrih-i ahd olan Hatîb-i Bağdadî’ye bir kere arz olunmak enseb idüğün ifâde ile halîfeyi tergıb ve işbu re’y-i sedîdi halîfe der-akab tasvîb edüp müşârünileyhi ihzâr ve hakîkat-i hâli istihbâr eyledikte bâdî-i nazarda sened-i mezkûr müzevver ve masnû1 olduğun takrir ve müdde‘âları bâtıl ve senedleri ihticâcdan âtıl olduğunu beyân ile mesnedini şöyle tenvir eyledi ki, sened-i merkumda muharrer olan şuhûddan Hazret-i Muâviye Hicret-i nebeviyye’nin dokuzuncu senesi yevm-i fetihde şeref-i îslâm ile benâm ve Hayber’in fethi Hicretin yedinci sâlinde vukü‘ bulduğu mesbût-ı mecelle-i vekâyi‘-nüvîsân-ı enâmdır. Kezâlik Sa‘d bin Mu‘âz Hazretleri dahi mâ-beynü’ş-şuhûd  muharrer ve mevcûd olup müşârünileyh ise Hicretin beşinci senesi yevm-i Hendek’de cisr-i âlem-i fâniden güzer ve cânib-i illiyyine sefer edüp tevârih-i muhtelifeden hâsıl olan tefâvüt hasebiyle senedin mevzû‘iyyet ve butlânı zâhir ve müdde‘îler vechen-mine’l-vücûh cevâba kadir olamadıklarından sened-i mevzû‘ları şakk-gerde-i enâmil-i redd ' ve dervâze-i iddi‘âları yed-i sad ve i‘râz ile sedd olunup ahz-i cizye için müceddeden ta‘yîn-i ricâl ve fâzıl-ı mezkûrun işbu adâlet ve ıttılâ‘-ı mûcib-i füzûnu beytülmâl olduğu ve fenn-i târihin şeref ve lüzûmu bundan ma‘lûm olacağı muhtâc-ı delil ve nazar değildir. Lâ-cerem şems-i tâbân-ı Devlet-i aliyye mefârık-ı ibâda zıll-i efgen-i adi ü dâd olaldan berü mülûk-i sütûde-sülûklerinin fenn-i târihe ri'âyet ve rağbetleri nümâyân ve zâhir ve hasret-keş-i mülûk-i âfâk olan siyer ve âsâr ve gazavât ve ahbârları fî-küll-i yevm zabt olunmağla aktâr-ı kâsiye ve dâniyede şöhret ü şânları resîde-i rütbe-i tevâtür olup binâberîn bu hidmet-i seniyyeye her asırda bir münşî-i yegâne memûr ve her biri şahsına mahsûr olan reftâr u edâ ile izhâr-ı hünerde meşhûr olmuşidi.
Hoca Sa‘deddin Efendi’nin yazdığı târih “sihr-i helâl” kabilinden olup ancak inşâsı bu vaktin erbâb-ı ma‘ârifine beşî‘ görülüp filhakika “ta‘dîl-i kavâfî” zımnında mükerrerâtı hadden efzûn ve Türkî ve sâde ebyât ile târihi memlû ve meşhûndur.
Alî Efendi ise kelimât-ı gayr-i me’nûse istimâline mecbûr ve zabt ettiği vekâyi‘ “halâvet-i lafziyye” ve “letâfet-i ma‘neviyye”den dür olup  Solakzâde ve Neşrî ve Oruç Bey ve Haddadî ve Malkoçzâde'nin âsârları dahi âmiyâne ve rekik ve anlardan sonra gelenler dahi vâdî-i mezkûrda anlara müsâhim ve şerik olup Na‘imâ merhûm Şârih-i Menârzâde’nin kemâl-i vuküf ile Enderûn-ı Hümâyûn’da cem‘ ettiği vckâyi‘i tertîb ve ilhâkât-ı mühimme ile tebvîb edüp târih-i hoş-âyende-i tıba‘-ı hass u âmm ve halefi olan Râşid Efendi ve Çelebizâde Efendi dahi bir târih-i mümtâz yazup âsâr-ı belîgâneleri pesendîde-i enâm olmuşidi.
Bunlardan sonra zabt-ı vekâyi‘ edenlerin halleri târihlerinden zâhir u nümâyân ve habt u halel ile âmihte olan müdevvenâtları fenn-i inşâda mahâreti olanlara rûşen ve ayân olup nevbet-i zabt-ı vekâyi1 takdîr-i Rabbânî ile bu fakîr-i kem-bidâ‘aya müyesser oldukda ne sâde ve ne mu'akkad bir tarz-ı bedi‘ ihtiyâr ve münâsebet geldikçe âharlarm adem-i ma’lûmât ile iltizâm etmedikleri nasâyih u fevâid ve hikmet-i ilmiyyeden müstenbat ba‘zı kavâ‘id tahrîriyle tekmîl-i makâsıd edüp hüdâvendigâr-ı sâbık cennet-mekân zamânında muhassenât-ı târihim pûşîde ve mestûr ve kadr-i kemterânem bilinmemek ile mağdûr olmuşidim.
Serîr-i hilâfet ve erîke-i saltanat zât-ı bî-hemâl-i şâhâne ile kesb-i zînet ve alem-i âlemiyân kudûm-ı meyâmîn-i lüzûm-ı hidîvâneleriyle kesb-i mâye-i sürür u behcet eyledikde, refte refte âsâr-ı âcizâneme imrâr-ı nazar ve sebk-i elfâz ve ihtira‘-ı me‘ânîde olan tefettün ve mahâretim ma‘lûm-ı hümâyûnları olmak hasebiyle kadr u i‘tibârım zerreden kemter iken vüfûr u mekârim-i dâverâneleriyle felek-i şemse berâber olup beyne’l-akrân rütbemi terfi1 ve bilâ-infisâl  atâyâ-yi şâhâneleriyle dâire-i ta‘ayyüşümü tevsî1 ve dâ‘iye-i şevk-i dem-be-dem ihtirâ‘-ı ma‘nâ ve ibdâ‘-ı terâkîb-i sâdıkü’l-fehvâya illet-i akvâ olup altmışaltı târihinden seksensekiz senesi evâiline dek Devlet-i aliyye’ler inde vukü‘-yâfte olan ahvâl-i tahbît-i vekâyi‘nüvisân ile resîde~i derece-i izmihlâl olduğuna binâen vekâyi‘-i mezkûre yerlü yerinden alâ-vechi’t-tahkîk cem‘ ve telfîk ve müceddeden kaleme alınarak tanzîm ü tensik olunması bâbmda bundan akdem emr-i hümâyûnları şeref-sudûr ve bu hidmet-i mûrisü’l-mefharete bu abd-i kesîrü’l-kusûr memûr olmuşidi.
İfâ-yi memûriyete teşmîr-i sâ‘id-i ihtimâm ve nice hakâik derciyle târîh-i mezkûr itmâm olunup, Dârü’t-tıbâ‘-ı âmirelerinde tab‘ u temsil ve birkaç mâh zarfında tekmil olunup, heves-kârân-ı semt-i inşâ ve taleb-kârân-ı vuküf-ı ahvâl-i a‘lâ ve ednâ olanlar hâhiş-i tâm ve şevk-i mâ-lâ-kelâm ile birer nüshasını istimlâke tâlib ve re’is-i Dârü’t-tıbâ‘-ı âmire hücûm-ı hâhiş-kerân sebebi ile teclîd ve îsâlde mübtelâ-yi metâ‘ib olup bu himmet-i cihân-sûd-ı şâhâne cümleyi memnûn ve mesrûr ve fuzûnu a‘vâm-ı ömr ü şevketleri da‘vâtma mecbûr eyledi. Umûm-ı nâsda olan rağbet-i hâhiş mesmû‘-ı hümâyûnları olmaktan nâşi seksensekiz evâilinden sâl-i cülûs-ı cihân-dârîleri olan ikiyüzüç senesine gelince vâki1 olan ahvâl-i devlet ve vukü‘ât-ı saltanat tenkîh ü ıslâh ve zevâid-i mâ-lâ-ya‘nî ıtrâh olunup cild-i sânî i‘tibâriyle tab‘ olunmak bâbmda irâde-i menâyih ifâde-i mülûkâneleri ta‘alluk eylediğine binâen emr-i cihân-muta‘a imtisâl  ve vekâyi‘-i mezkûrenin tertîb ve tashihine iştigâl olunup, iltizâm-ı vakt hasebiyle tahrîr olunan ba‘zı mevadd, ber-minvâl-i meşrûh cerh ve ta‘dîl ve katı çok nevâdir-i ahbâr ve havâdis-i garîbe-i rüzgâr ve kavâid-i mülkiyye ve mesâil-i hükmiyye derciyle inşaallah tekmil olunup, mukassem erzâk da’îl ü cesîm olan atebe-i gerdûn-ı mertebe-i şâhânelerine arz u takdim olunur.

&lt;1 0» J t_ &lt;1W Luâ Aûlc-VI JajüjIj
