Ba‘zı Havâdis
Kâimmakâmlık ile yeniçeri ağalığını cem‘ eden Vezir Yeğen Mehmed Paşa Aydın muhassılı nasb u ta‘yîn ve Mehmed Ağa müşârünileyhe câ-nişîn kılındı. Şehriyâr-ı sütûde-girdâr hazretlerine şehzâdelikleri evânmda birer cihetle kesb-i temahhuz ve ihtisâs edenler derece-i kurbiyetlerine nazaran melhûz-ı nigâh-ı re’fet ve mekârim ve ihrâz-ı merâtib ve kesb-i fevâid ü megânim ile mahsûd-ı halâyık u avâlim olup taraf taraf kâr-sâz-ı umûr ve mâ-yu‘awel-i cumhûr olmuşlar idi.
Devletini hazm ile dâire-i hadd ü edebi tecâvüz etmeyenler câh u ikbâl ile pâyidâr ve semt-i hırs u tama1 a sülük ile mekkâr-ı umûra tasaddî edenler dûr-bâş-ı tevbîh ve muâheze ile mahall-i ibret-i veliyyü’l-ebsâr oldular. Tefâsil-i hâlleri inşaallah zîrde zikr ü îrâd ve tehzîb-i ahlâk u istikmâl-i nefs dâ‘iyesinde olanlar ikâz ve irşâd olunur.
