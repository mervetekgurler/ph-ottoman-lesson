Tevcîhât-ı İlmiyye
Şeyhülislâm Efendi hannâniyyet-i übüvvet iktizâsiyle mahdûmları Mustafa Bey Efendi’yi refite refite terfi‘-i câh ile i‘zâz ve diraht-ı âmâlini dest-i himmetle karîn-i tebahtur ve ihtizâz etmek fikrinde olup binâberîn bu ümniyyeyi arz-ı südde-i a‘lâ ve Edime pâyesiyle Selânik kazâsım mahdûm-ı mûmâileyhe ricâ ve arzına müsâ‘ade-i seniyye-i cihân-dârî erzânî ve zikr olunan rütbe ve mansıb ile pâ-nihâde-i medâric-i kâm-rânî oldu. Sâbıka Üsküdâr kadısı Veliyyüddîn Efendizâde Mehmed Emin Efendi’nin bi-hasebi’t-tarîk Şam-ı şerif kazâsiyle küll-i mutarrâ-yi kadr ü i‘tibârı güşâde ve
Haleb kazâsiyle Kuş adalı Mustafa Efendi’nin mürg-i emeli  mahbes-i medârisden âzâde kılınıp Trabzonî Mehmed Efendi dahi Kuds-i şerif ile dest-zen-i şevk ü tarab ve vuku1 bulan silsileden hazz ve nasibi olan müdemsîn-i kiram dahi hâllerine göre nâil-i maksad u ireb oldular.
