İsti‘fâ-yi Zâhir Ömer
Bâlâda ahvâli güzâriş-pezîr-i kilk-i beyân ve tahrîr olan Mısrî Ali Bey’in tesvîlâtiyle hurûc ale’s-sultân töhmetini irtikâb ve birkaç seneden beri Akkâ’da ikâmet ile emvâl-i mîriyyeyi iğtisâb eden Zâhir Ömer nâm şekâvet-pîşe Devlet-i aliyye’nin musâlaha sebebi ile âzâde-i meşâgil olduğunu endişe edüp müstenidi olan Ali Bey dahi hâlik ve bi’z-zarûre isti‘fâ semtine sâlik olup cerâim-i güzeştesinden rücû‘ ve inâbet ve sevâlif-i eyyâmdan beri mu‘attal olan emvâl-i mukâta‘âtı teslîm edeceğinden gayri fî-mâ-ba‘d sâl be-sâl mâl-i mîrîyi edâda müsâra‘at eyleyeceğini halîmi dâiresinden müteşerrid ve bir zamandan berü idâre-i dâiresinde müteferrid olan Vânî Hüseyin Efendi ta‘lîmiyle der-i devlet-medâra isti‘fâ-nâme ba‘s ve itâre edüp madde-i mezkûre erkân-ı saltanat ile meşveret olunup “ Devlet-i aliyye askeri birkaç seneden berü berren ve bahren metâ‘ib-i seferiyye ile bîzâr ve merkumun istîsâlîçün vâfır mâl itlâf olunacağı dahi bedîdâr olup bu bâbda ehven-i şerr ihtiyâriyle sahîfe-i cerâimine hatt-ı afv keşîde kılınmak evlâdır” deyü erbâb-ı şûrâ ittifak etmeleriyle keyfiyet südde-i a‘lâya arz olundukta lA
(JAc jîdl Ld ÂB JS mefhûmuyla merkumdan sudûr eden cünha
ve günâh karîn-i avf-ı padişah-ı merhâmet-penâh olmağla îfâ-yi şerîta-i ta‘ahhüd ve fî-mâ-ba‘d üzerine edâsı lâzım gelen emvâlin vaktiyle tesliminde terk-i tereddüd ve ta‘annüd etmek bâbmda bâlâsı hatt-ı hümâyûn ile müzeyyen bir kıt‘a  emr-i âlî ısdâr ve bazı hila‘ inzimâmiyle sâbıkan kapıcılar kethüdâsı Hâşim Ahmed Ağa o tarafa tisyâr olundu.

12 Her kusuru affediniz, kusur büyük olsa bile affetmek kötü değildir.
