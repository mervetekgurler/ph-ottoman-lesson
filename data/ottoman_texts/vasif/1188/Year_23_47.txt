Âmeden-i Hazîne-i Mısriyye
Mısr-ı Kahire tarafından vaktiyle vürûd eden hazîne bir müddetten berü ve ba‘zı avâik sebebiyle pesmânde-i ukde-i te’hîr ve irsâlinde isti‘câl olunması Devlet-i aliyye’ye izhâr-ı temahhuz-ı ihtisas eden Şeyhü’l-beled Ebüzzeheb Mehmed Bey’e taraf-ı sadr-ı müşterî-tedbîrden tahrîr olunmuşidi. Mîr-i mûmâileyh bu bâbda ibrâz-ı sa‘y-i cemîl ve hazîne-i mezkûreyi tedârik ve mevsim-i şitâda bir müste’men sefinesine tahmîl edüp hübûb-ı şurta-i tevfîk ile İzmir iskelesine çıktığı inhâ ve filhâl iktizâ eden devâbb müheyyâ kılınup İzmir’den berren hareket ve Üsküdar’a vusûlü ma‘lûm-ı erkân-ı devlet olduğuna binâen ihzâr olunan çekdirme ile imrâr ve mahalline teslîm ve edâ ve cânib-i Mısır’dan bu husûsun tediyesiyçün ta‘yîn olunan kâşife bir sevb-i semmûr iksâ ve bir re’s donanmış esb i‘tâ olunup çekdirme kapudanı dahi bir sevb hil‘at ile nâil-i ferhat ve şâd-mânî oldu.
