Fevt-i Şeyhülislâm-ı Esbak Mirzazâde Mehmed Esad Efendi
Müşârünileyh bir müddetten beri dağdağa-i âlemden gûşe-güzîn-i humûl ve inzivâ ve meşgül-i tâ‘at-i cenâb-ı Mevlâ iken hulûl-i ecel-i mev‘ûd ile terk-i meşgale-i dünyâ ve azm-i cânib-i ukbâ edüp namâzı cem‘-i kesîr ile Sultân Mehmed Câmi‘i’nde edâ ve Üsküdar’da Karaca Ahmed Mahallesi’nde defn ile evtûd-ı meşâmih ve ilm-i bâzih-i a‘yen-i nâsdan ihfâ olundu.
Tercüme: Müşârünileyh cülûs-ı Sultan Mahmud Hânî’de revnak-efzâ-yi mesned-i meşihat olan Mirzazâde Esseyyid Mehmed Efendi’nin mahdûmu  olup yüz yirmiiki târihinde kımât-ı ârâ-yi vücûd ve gehvâre-nişîn-i ta‘ayyün ve şühûd olup otuzdokuzda müderris ve muhâdîme muhtass olan hareket-i serî‘a ile pederleri meşihatinde hâmise râddesiyle müteneffıs olmuşidi.
Li-müverrih:
Sür‘at-i seyr ile zan-gerde-i hâmûn olanın Pâ-yi matlûbu olur âbile dâr-ı idbâr.
Mefhûmu üzre mahdûmun rîh-i âsıf ve berk-i hâtif gibi zuhûr eden tafarât-ı mütetâbi'ası ehl-i tarîki dil-rîşiT-ümm ve tefîf eylediğine binâen beş sene râdde-i mezkûrede tevkif olunup ba‘dehu îzmir ve Bursa mansıblarına tasarruf ve Mekke ve İstanbul pâyeleriyle teşerrüf etmişidi. Yetmiş târihinde sadr-ı Anadolu’ya bahşende-i fer ü zîb ve iki defa eşraf ve sâdâta nakîb ve üç defa sadâret-i Rum ile mahsûd-ı ba‘îd ü karîb olup seksenüç senesi Zilkade’sinde Pîrîzâde’ye halef ve devlet-i meşihat ile kesb-i izz ü şeref ve üçbuçuk sene kâr-sâz-ı ulemâ ve za‘f-ı piri ve illet-i mizâc sebebi ile müteşebbis-i dâmen-i isti‘fâ olmuşidi.
Ber-vech-i muharrer bu esnâda cisr-i fenâdan güzâr ve âhiret tarafına sefer eyledi. Müşârünileyh behre-dâr-ı ma‘ârif ve mâil-i semt-i letâif, dâmeni pâk, zihni tâb-nâk-i âbid ü zâhid bir zât-ı mücâhid idi. Kazaskerliği hengâmmda vukü‘ bulan da‘âviye gayet dikkat etmek meşrebi ve ihkâk-ı hakk-pîşe ve mezhebi olup rüşvet ve bertil ile mesâlih-i nâsı teshil edenleri dâimâ tazlîl ve mazhar-ı te’dîb ve tehvîl eder idi. Ba‘zen meyl-i inşâ ve iş‘âr ve güftâr-ı selis  ve ma‘nâdâr ile azmâyiş-i tab‘ eyler idi. Ancak müddet-i ömrünü maraz-ı gûnâ-gûn istîfâ ve rû-yi sıhhati adem-i müşâhede ile rûz ü şeb âh u enine mübtelâ olup hattâ mu‘âyede ve şâir mevâsimde iyâb u zihâbdan avf olunup iştigâl-i derd ile hânesinde mekîn ve adem-i şikâyet ile hâst-gâr-ı merhamet-i Rabbülâlemîn olmakta idi. Derece-i hilmi serhadd-i gayete reşide olup yevmen mine’l-eyyâm reîsülküttâb-ı vakt ba‘zı mesâlih ile müşârünileyhe varup müzâkere-i umûr eder iken matlûbu olan cihetinden me’yûs evlâd-ı Arab’dan biri kâşânesine duhûl edip “Allah’dan havf etmez, hakkımı ibtâl ettin, senden kime şikâyet etmeli” deyü imâme-i kübrâsım endahte-i sâha-i kâşâne edüp hetk-i hürmet ve izhâr-ı gılzet etmişiken kaf â cevâb vermeyüp samt u sükût meslek-i garibine zâhib ve merkum dahi şetm ü cereb ile gözden gâib oldukta reis efendiye hitâb edüp “efendi şu herifin remy-i imâmesinden hâsıl olan tarâke-i hol-nâke ne dersin” deyü tebessüm ve izhâr-ı beşâşet ve ol dahi kemâl-i hilm ü mürüvvetlerin beyân ile leb-i beste-i hayret olduğun bu fakire nakl ü hikâyet eyledi.
[Derkenâr]: Fakir dirim ki, bu rütbe-i hikmet, ma'nâsı yoktur. Bir kimse istiğzâb murâd olunup gazaba gelmezse, fazâilden ba‘îd olmuş olur. Zîrâ şecâ'at ve enefe hamiyyet-i mahmûde ve ahz-i sâr ve gayret-i fazâil-i zâtiyyeden ma‘dûd olup fıkdânı ihânet ve rezâil-i müstelzemdir.
JE»jİuıVI ASJ^İİI (jajiill
