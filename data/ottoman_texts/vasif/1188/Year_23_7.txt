Ser„asker-şüden-i Vezîr Gazî Hasan Paşa be-cânib-i Ruscuk
Boğazhisâr Ser‘askeri Kapudân-ı deryâ Vezîr Hasan Paşa'nın mişvârı ma‘lûm ve sa‘âdet-i tâli‘i mücerreb ü mefhûm olduğuna binâ‘en, sefer-i hümâyûnda istihdâmı havâlî- gerd-i zamîr-i Şehriyârî olduğuna binâ‘en, ‘Ömer Paşa'dan münhal olan Anadolu Eyâleti, tarafına tevcîh ü ihsân ve yetmiş beş bin guruş imdâdıyle tekmîl-i noksân eyleyerek, mükemmel kapu halkı ile Ordu-yi hümâyûn tarafına ‘atf-ı ‘mân etmişidi. Ramazan evâsıtında2108 Meştây-ı Şumnu'ya dâhil ve Serdâr-ı ekrem hazretleri'nin şeref-i mülâkatlarıyla fahr u mübâhâta nâyil olup, Ruscuk havâlîsinde vâki‘ Mertin [Marten] ma‘berinden ba‘zan a‘dâ berü taraflarda rû-nümâ olmak haysiyyeti ile Ruscuk Ser‘askeri nasb olunması iktizâ etmekle, ramazânın on altıncı günü2109 cânib-i mezbûr Ser‘askerliği'yle mümtâz ve taraf-ı Sadâret-penâhî'den bir re‘s esb-i müzeyyen ile ser-efrâz kılınup, bir iki gün zarfında umûrunu [M2 290] rü‘yet ile ıtlâk-ı zimâm-ı ‘azîmet2110 eyledi.
