BİSMİLLAHİRRAHMÂNÎRRAHÎM
 Dürûd-i nâ-ma‘dûd ve şükr-i müte‘âkibü'l-vürûd ma‘bûdi bi'l-Hakk olan vâcibü'l-vücûd hazretlerine sezâdır ki, ahvâl-i ümem-i mâzıyye ve etvâr-ı milel-i bâliy-yeyi mahall-i ‘ibret-i uli'l-ebsâr ve sebeb-i intibâh-ı sunûf-i ahyâr eyleyüp, mâzîden hâle intikal ile sevâlif-i evzâ‘-i nâsa istidlâl isti‘dâdını efrâd-ı ‘ibâdına i‘tâ ve iczâl ile mücer-reb-i mecârî-yi ahvâl-i rûzgâr ve dânende-i surûf-i kasimetü'z-zuhûr-i edvâr eyledi. Ve ekmel-i salât ve ecmel-i tahiyyât tuhfe-i ravza-i eşref-i mevcûdât kılınur ki, siyer-i bedî‘u'l-eserine sülûk ü iktifâ bâ‘is-i husûl-i fevz dü-serâ ve vesile-i tehzîb-i ahlâk u secâyâdır. Ve âl ü ashâb ve ‘itret ü ahbâbına ihdây-ı tefârîk-ı rızâ kılınur ki, cümlesi reh-nümây-ı câdde-i savâb ve yeke-tâz-ı mizmâr-ı faslu'l-hitâb olmuşlardır.
Emmâ ba‘d ma‘lûm ola ki, Kur‘ân-ı ‘azîmü'ş-şân ve ehâdîs-i fahr-i dü-cihândan sonra fenn-i celîl-i târîh, elezz ü etyab-i ‘ulûm ve eşref ü e‘azz-i fünûn olup, şu sebeble ki siyer ve âsâr-ı enbiyây-ı ‘izâmı câmi‘ ve kısas-ı evliyâ ve mülûkü ihtivâ ile mübey-yin-i sevâbik-ı vekayi‘ olduğundan gayri, nazım:
Îzâ mâ tâle‘a't- târîha şahsun
Ra‘e'd-dünyâ ve ebsara külle cîylin537
mefhûmu üzere nazardan ga‘ib niçe havâdis ü menâkıb, dâhil-i zarf-ı ıttılâ‘ ve garâ‘ib-i ahbâr-i cevânib kûşe-gîr-i dehlîz-i semâ‘ olup, ahvâl-i selefe ‘ilme'l-yakın derecesinde vüsûl ve etvâr-ı mahlûkat-ı arzın ve semâvâta vukuf ile ihtibâr-ı itti‘âz538 mekasıdı ancak bu fenn-i ‘azîzü'l-menâl sebebi ile husûl bulup, ‘ukul-i kasıra erbâbını ‘akl-ı bi'l-meleke mertebesine  îsâl ve re‘y-i sakım ashâbını rüsûh-i imtihân ve tecribe ile müs-takımü'l-bâl eylediğine binâ’en bu fâyide-i ‘âmmeden havâss-ı nâsı mahrûm, revâ-dâşte-i mülûk-i ‘Arab ve Rûm olmayup, devletlerinde inkılâbât devr-i zemân ile vuku‘yâfte olan keyfiyyâtı refte refte zabt ü tedvîn içün ashâb-ı liyâkatden birer ehl-i hüneri tahsîs ü ta‘yîn eyleyüp, mahsûl-i vakitleri halefden selefe yâdigâr ve selefden halefe reh-âverd-i i‘tibâr olur idi. Devlet-i ‘aliyye-i ebediyyü'l-istimrârda dahi bu fenn-i celîle kemâl mertebe i‘tibâr olunup, her ‘asırda vuku‘ât-ı dîvâniyye ve ‘avârızât-ı mül-kiyye sebt-i sehâyif-i eyyâm ve nakş-i cerâyid-i şühûr u a‘vâm kılınup, mess-i hâcet ile merci‘-i erkân-ı saltanat ve düstûru'l-‘amel-i evliyây-ı devlet olmuş idi. Vaktâ ki nevbet-i hilâfet ve serîr-i saltanat Şehriyâr Keyûmers-sîret nâhîd-tal‘at Behrâm-savlet dîhim-
fürûz-i çemen-suffa-i cihân-bânî, pâ-nihâde-i sadr-ı eyvân sâhib-kırânı, vâris-i mülk-i Süleymânî Ferîdûn-ferr ve İskender-i sânî râfi‘-i menâr-ı şerî‘at-ı mutahhara dâfi‘-i hurûş-i cüyûş-i kefere, sultân-ı selâtînü'l-âfâk, sâhibü's-saltanati bi'l-istihkak hâ’iizü'l539-me’âsiri'l-melikiyyeti2 ve'l-melekiyyeti3 ellezî ez‘anet li-evâmirihi ve nevâhîhi'l-harekâti’l-felekiyye a‘nî bihı4 es-Sultân el-Gazî Selîm Hân bin es-Sultân el-Gazî Mustafa Hân bin5 es-Sultân el-Gazî Ahmed Hân sebbetallâhü de‘â’ime6 devlitihi mâ-kerre'l-cedîdân ve kahhere a‘dâ’ed-dîn bi-kerrihi ve savletihî mâ-te‘âkabe'l-melevân7 hazretlerine sa‘âdet ve ikbâl ile teveccüh ‘umûm-i nâs kudûm-i meyâmin-lüzûm-i şâhâneleriyle kesb-i tena‘‘um ü tereffüh eyledi. Kâffe‘-i umûr-i Devlet-i ‘aliyyelerine kemâ hüve'l-merâm nizâm verdikleri gibi, bu fenn-i şerîfi dahi iltizâm ve ‘asr-ı bâhiru'n-nasrlarında ser-zede-i vukû‘ olan ahvâl ve âsârı zabt etdirmekle ihyâ-yı sünen-i âbâ vü ecdâd-ı ‘izâm buyurduklarından fazla darb-ı nevbet-i Hâkanî ve tulû‘-i bedr-i Devlet-i ‘Osmânî'den bin yüz altmış8 altı târihlerine gelince vukû‘ât-ı saltanat-ı seniyye biribiri-ne muttasıl ve dest-yârî-yi san‘at-ı tab‘ u temsil ile9 resîde-i eyâdî-yi şerîf ve hâmil olup, seksen üç10 târihine gelince on yedi540 senelik vekayi‘ telef ü zâyi‘ olacak derecelere vâsıl olmağla derdest olan âsâr-ı eslâfdan havâdis-i mezkûre ahsen-i nesak üzere cem‘ ve inşâ‘allahü te‘âlâ vaktiyle temsîl ve tab‘ olunmak, pîrâmen-güzâr-ı tab‘ me‘âlî-neb‘-i Mülûkâne olup, bu hidmet-i seniyyenin ru‘yeti, Devlet-i ‘aliyye-i ebediyyü'l-istimrârlarında hâlâ Vak‘anüvîs ve mübeyyin-i ahvâle12 her mer‘ûs ve re‘îs olan Tevkî‘i-yi sâbık Ahmed Vâsıf kullarına emr ü tenbîh ve sebk-ı irâde-i menâyih-ifâde-i Tâcdârî'leriyle kadr-i kemterânem terfî‘ ve tenvîh buyurulmağla13 nutk-bahş-ı  nev‘-i beşer ve zînet-dih-i541 dü mühre-i şems ü kamer olan hazret-i kadiyü'l-hâceti ve'l-vatardan isti‘âne vü istimdâd ve maksûda şurû‘ ile ihtiyâr-ı meslek-i iktisâd olundu542.

8
9
10
11
12
13

Vekayi‘-nüvîs ve Teşrîfâtî iken müctâz-ı râh-ı Hicâz olan ‘İzzî Süleyman Efen-di'nin târîhini tezyîl eden Hâkim es-Seyyid Mehmed Efendi543 hüner544 ü kemâl ile me‘lûf ve ittılâ‘-ı ‘ulûm ile ma‘rûf545 iken fenn-i546 inşâda râcil belki a„yâ min bâkıl547 olup, ma‘amâfîh548 zabt etdiği vekayi‘ dahi ‘azl ü nasb-ı dîvânîden ‘ibâret ve seyyâh tarihi sâhibi Evliyâ Çelebi gibi kezzâbdan rivâyet ile ba‘zı ekasîs ve esbâb-ı vuku‘âtı terk u ihmâl ile muktezayât-ı vakt ü hâli hikâyetden549 kinâyet olup, mevzû‘-i fenn-i târîh olan sıhhat-i nakl-i fevâyidden hâlî550 ve ‘ibârât-ı rekîkesi551 ashâb-ı552 mütâla‘anın553 bâ‘is-i seâmet ü melâli olup, bu mülâbese ile554 târîhinin sinîn ve şühûruna medd-i târ-ı nazar ve tahrîr etdiği vekayi‘ müceddeden kaleme alınup, şâyân-ı nigâh-ı erbâb-ı istidlâl ü nazar kılındığından gayri, târîh-i mezkûrun mutazammın olduğu keyfiyyât ‘ahd-i karîbde vukû‘ bulduğundan, yâd-dâşt olan ahbâr ve erbâb-ı vukufdan ahz ve telakki kılınan âsâr555 izâfe vü ilhâk olunarak mecelle-i mezkûr tevsî‘556 ve Hâkim'den sonra tahrîr-i vekayi‘a me‘mûr olan Çeşmî-zâde ve Mûsâ-zâde ve Kudâtdan557 Behcetî Hasan Efen-di'nin zabt etdikleri vukû‘ât dahi ba‘de't-tenkîh zamm ü ilsâk olunup558, ba‘de't-tetmîm hâki ‘atebe-i hazret-i Şehriyârî'ye559 ‘arz ü takdîm olunup560, nazar-ı istihsâna şâyân ve bu mukabelede bu ‘Abd-i kemterlerin mazhar-ı ihsân-ı bî-pâyân buyurdular. Cenâb-ı Rabb-ı müste‘ân sebeb-i emn ü emân olan zât-ı hümâyûnların ilâ inkırâzi'z-zemân zîb-i serîr-i beka ve zindegânî ve sâkinân-ı rub‘-meskûnu ‘ale'l-‘umûm gerden-dâde-i tavk-ı emr ü fermânî eyleye, âmîn561.
Çünkü târîhden garaz neşr-i fevâ’id ve tayy-ı zevâ’id ve tahrîr-i ehemm ve terk-i mâ-lâ yelzem olduğu müsellemdir. Maksada şurû‘dan mukaddem temeddün ve ictimâ‘ ve lüzûm-i saltanat keyfiyyetlerini şâmil bir mukaddime serd ü beyân ve bu kitâba serlevha vü ‘unvân kılındı.
Ma‘lûm ola ki, nev‘-i insâna ictimâ‘ ve temeddün-i zarûridir. Hükemâ, insân me-deniyyün bi't-tab„562 derler ve bu ictimâ‘-ı insâniyyeyi murâd ederler ve bu ictimâ‘ ve i‘tilâf olmaksızın nev‘-i insanın hayât ü me‘âşı müte‘assirdir derler ve ıstılahlarında medîne ve memleket ve ‘imâret bu ictimâ‘dan ‘ibâretdir ve bu ma‘nânın beyânı budur ki, Hak sübhânehû ve te‘âlâ hazretleri nev‘-i insânı halk edüp, bir sûret ve keyfiyyet üzere terkîb etmişdir ki hayat ve bekası gıdasız olmaz ve fıtrat-ı asliyye ile ol gıdayı iltimâsa hidâyet edüp, tahsîline kudret verdi. Ammâ nev‘-i beşerden şahs-ı vâhid ol gıdadan muhtâç olduğu kadar şey‘in tahsîline  yalnız kadir değildir. Ekall-i mâ-yümkin bir günlük gıdasına lazım olan nân ve gayr-i şey‘in husûlüne kati çok sınâ‘ât ve mu‘âlecât ister. Pes iktizâ etdi ki ebnây-ı cinsinden cem‘-i kesîr müctemi‘ olup, kendü-lere ve gayrîlere kifâyet kadarı ve dahi ziyâde kuvvet tahsîli içün birbirlerine mu‘âvenet edeler. Tahsîl-i kuvvetde te‘âvüne muhtâç oldukları gibi libâs ve mesken ve levâzım-ı sâ’irede563 ve nefislerinden hayvânât-ı sâ’irenin564 zarar ve ‘udvânın565 def‘ etmek husûsunda dahi ebnây-ı cinsiyle ictimâ‘ ve isti‘ânete muhtâçlardır. İctimâ‘ ve te‘âvün husûlünde gıda ve libâs ve mesken ve hıfz-ı vücûd içün âlât ve esliha husûle gelüp, nev‘-i insanın hıfz u bekasına te‘alluk eden hikmet-i kâmile-i Rabbâniyye temâm olmuş olur. Bu taf-sîlden fehm olundu ki bu ictimâ‘ ve temeddün nev‘-i insana zarûrîdir. Böyle olmasa vücûd-i insânî kemâle ermeyüp, cenâb-ı Rabbü'l-‘âlemîn ‘âlemi ta‘mîr ve benî ‘âdemi istihlâf eylemek ma‘nâsı ‘alâ vechi'l-kemâl zuhûra gelmez idi. Kaçan ki bu temeddün ve ictimâ‘ takrîr etdiğimiz vech üzere nev‘-i beşere hâsıl olup, ‘imâret-i ‘âlem ve cem‘iyyet-i benî âdem husûle geldi. Yalnız ictimâ‘ ve temeddün dahi mutlaka fesâdı râfi‘ ve salâhı müştemil olamaz. Zirâ tabâyi‘-i hayevâniyyede zulm ü ‘udvân merkûz ve biribirine cevr ü te‘addî eylemek fi'l-asl cibillet-i nüfûsda mermûzdur. Hayvânât-ı ‘uc-me ve behâyim def‘iyçün îcâd ve ittihâz olunan esliha ve âlât nev‘-i beşerden olan eb-nây-ı cinsin ‘udvânı müdâfa‘asına kifâyet etmez. Zîrâ ol âlât cümlesinde bulunmak mümkin değildir. Pes silah ve âlâtdan gayri bir kuvvet ile zabt ü müdâfa‘a olunmak iktizâ etti. Bundan mâ‘adâ tabâyi‘-i nâs muhtelif ve eşhâs-ı insâniyyenin hevâ-yı nefisleri biribirlerine566 mugayir ve gayr-i mü’telifdir. Her şahsın bir gûne matlûbu ve murâd ü maksûdu olup, nefis murâd ve maksûdunu her ne tarîk ile olursa olsun almak ister. Husûsan nüfûs-i ‘avâm ki gayr-i mühezzeb ve emmâretün bi's-sû ’2dur. Pes bir nesne iki kimsenin murâdı olıcak arada tenâzü‘ ve tezâhum olup, lâ-cerem fitne567 vü kıtâl ve ceng ü cidâl vukû‘uyla eşhâs-ı insâniyye biribirini ifnâ vü ihlâk iktizâ edüp, bir şahıs tahsîl etdiği şey‘ el-Hükmü li-men galebe568 mazmûnu üzere âhar kimse gasb ü selb edüp, nizâm-ı ictimâ‘ nâ-mümkün ve müte‘assir olsa gerek. Pes bir tedbîr lâzım oldu ki, hem efrâd-ı insânı müctemi‘ ve mütemeddin ve hem ol fesâdât ve mahzûrât eshel ve cehele mündefi‘ u mürtefî‘ ola ve her şahsa mekasıd-ı şehevâniyye ve metâlib-i lâzimesini tahsîl içün bir nesk-i muntazam ve ka‘ide-i muttaride kurulup, metâlibde kimse kahr u galebe ile âharı mâni‘ olmayup, kendüsü  müstahak olduğu murâdât ve lezzâtına kani‘ ola ve bu siyâset-i ‘uzmâ ve saltanat-ı kübrâdır ki, bununla ictimâ‘ mümkün ve fesâd mündefi‘ olur ve bu siyâset hâsıl olmaz illâ iki şeyle; biri Şerî‘at-ı İlâhiyyedir ki, evâmir ü nevâhî ve zevâcir ü hudûd ve ahkâm ü siyâseti müştemildir ve lâ-büddür ki bu şerî‘atin vâzı‘ ve sâhibi sâ’ir569 efrâd-ı insâniyyeden vahy ü ilhâmla ve kurb-i mele’-i a‘lâ ile efdal ve mümtâz ola. Zîrâ kâffe-i enâm ve havâss ü ‘avâm herkesin vaz‘ etdiği ahkâm ve siyâsâta itâ‘at ü inkıyâd ve emr etdiğine icâbet ü imtisâl etmezler ve mâdem ki vâzı‘-ı şer‘ olan zât-ı ekmel ol şerî‘ati vahy ü ilhâm ile Rabbü'l-enâm tarafından teb-lîğ etmeye ve kabûl etmeyenleri ‘ukubât ve âlâm ile tahzîr ü tehdîd ve da‘vâsını mu‘cizât-ı bâhirât ve havârik-ı ‘âdât ile tasdîk u te’yîd eylemeye. Kaçan ki şerî‘at-ı Rabbâniyye bu şurût ile temhîd oluna. Cümle benî Âdem tav‘an ev kerhen inkıyâd ederler ve biri dahi hâkim-i mâni‘dir. Ve o kimsedir ki te’yîd-i İlâhiyye ile mümtâz ve tev-fîk-i nâ-mütenâhî ile ser-efrâz ola hem nazm-ı mesâlih-i bilâd ve hem tekmîl-i nüfûs-i ‘ibâd etmeğe kadir ola. Bu şahsa hükemâ, hâkim ‘ale'l-ıtlâk ve ahkâmına sınâ‘at-ı mülk ü saltanat derler.
Ve mütee’hirîn ona halîfe ve fi‘line hilâfet derler.
Ve Eflâtûn ona müdebbir-i ‘âlem der ve sâdât-ı sûfiyye ona kutb-i ‘âlem ve insân-ı kâmil derler.

1
2
3
4
5

Ve mustalah-ı devletde ona pâdişâh ve şehinşâh ve sınâ‘atına saltanat ve kanûn ve hükûmet derler.
Ve mevzû‘-i aslîsi üzere bu vücûdun tedbîr ve hükümeti ‘adl-i mahz olup, tarîk-ı Hak'dan ser-i mû inhırâf etmemekdir. Lâkin ‘adl-i mahz kalîlü'l-meks olup, mebde-i inzâl-i şerî‘at-i mutahharadan elli seneyi tecâvüz etmez. Muhbir-i sâdık ‘aleyhi efdalü's-salâtü ve's-selâm: “El-hilâfetü ba„dî selâsûne sene”570 buyurduklarında bu ma‘nâya işâret-i vâzıha vardır571 derler.
İbn Haldûn ‘Unvânü'l-‘İber'de der ki: “Emr-i hilâfet elbette mülk ve saltanata münkalib ola-gelmişdir. Zîrâ ictimâ‘ ve ‘asabiyyet nev‘-i insana emr-i lâzım olup, ‘asa-biyyetin dahi gayeti mülk ve saltanata mü‘eddî olmak ihtiyârî değildir, belki zarûrîyyât-ı terâtîb-i vücûddandır. Cumhûra teklîf olunan umûr belki şerâyi‘ ve diyânât dahi ‘asa-biyyetsiz tetmîm olunmaz. Mutâlebe ve teklîf mesâlihi, kuvvet-i kahire-i ‘asabiyyet ile kemâle erişe-gelmişdir. —Mâ be„asallâhü nebiyyen illâ fî mene„atin min kavmihî”572 hadîs-i şerîfinde bu ma‘nâya delâlet vardır, intehâ.
Hülâsa-i kelâm gerek hilâfet ve gerek saltanat, hırâset-i dîn ü dünyada sâhib-i şerî‘at ‘aleyhi efdalü't-tahiyyeye niyâbetden ‘ibâretdir  ve nev‘-i beşerden vücûdu lâzım olan hâkim-i kahir sâ‘irin üzerine galib ve musallat ve hakkaniyyet üzere hükmünü icrâya ve emr ü nehye kadir gerekdir ki, cümlesi andan havf edüp, nev‘-i beşerden şahs-ı vâhid gayra zulm ve ‘udvân ile haddin tecâvüz etmeye ve cem‘iyyet-i insâniyye bu hâkimin hükmü sebebi ile ber-karar durup, nizâm-ı tabi‘î üzere kâr ü kesb ü me‘âşları ve tevâlüd ü tenâsülleri müyesser ola. Bu ma‘nâya lisân-ı hikmetde mülk ü saltanat derler ve bu ma‘nâyı icrâya tekeffül eden zâta sultân ve padişah derler. Mebde-i vücûdda istihlâf-ı Âdem sırrî ve el-hâletü hâzihî padişahlara zillullâh ve halîfetullâh ‘unvânın ıtlâk ettikleri, bu ma‘nâyı mülâhaza ile âşikâr olur. Nazar-ı dakik ashâbına mütebeyyendir ki nizâm-ı kevn ve bekay-ı vücûd-i insânîye sebeb olan ma‘nâ-yı mezkûr, nev‘-i insânîye hâssa‘-i fıtriyye ve lâzime-i zâtiyyedir.
Kibâr-ı müfessirînden niçe muhakkikin a‘tâ külle şey’in halkahü sümme hedâ573 âyet-i kerîmesinde ve “Nahle” (arıya) olan vahy-i İlâhî tefsîrinde bu esrâra müte‘allık niçe işârât-ı celîle beyân etmişlerdir. Zenbûr ve cerâd ve ba‘zı devâb ve tuyûr emr-i me‘âş ve def-i mazârr ü inti‘âşda ictimâ‘ ve ittifâk edüp, kendü cinslerinden birine mutî‘ u münkâd olur. Zenbûrda bey dedikleri ki sâ’irden cüsselü ve garîbü'ş-şekl bir zenbûrdur. Sâ‘irin ona itâ‘at ü inkıyâdı ve şem‘ u ‘asel cem‘inde mühendisâne büyût yapmakda ve evlâd peydâ etmekde ve zahîrelerini hıfz u kifâyet vechi üzere tenâvül etmekde ve bevvâb ve saka hizmetlerine ba‘zısı mu‘ayyen olmakda ve yaylak ve kışlak tedbîrinde olan ahvâlleri kütüb-i hikmetde mestûr olduğundan gayri el-ân ol umûra mübâşir ve muttali‘ olanların re‘ye'l-‘ayn meşhûd ve ma‘lûmlarıdır. Ancak bu hâssa-i kâmile insana hâssa-i fıtrıyye olup, kuvvet-i574 fikriyye ve siyâset-i ‘akliyye ve fünûn-i ta‘lîmiyye ile kuvvetden fi‘le gelüp, müyesser olur. Hükemâ der ki kuvvet-i ‘akliyye ve fikriyyeden hâlî olan hayvânât, nizâm-ı me‘âş ve beka-yı hayatlarıyçün benî nev‘inden birine itâ‘at husûsunda böyle ictimâ‘ ederler iken, eşref-i mahlûkat olan nev‘-i insanı benî nev‘inden olan pâdişâha mutî‘ ve münkad olmamak layık mıdır? Hafî olmaya ki fezâyil-i mülûk-i sütûde-sülûk-i ‘Osmânî — ce ‘alallâihü devletehüm bâkîhi mâ-yukra üi ve yütlâ es-Seb‘u'l-mesâm”575 eşref-i menâkıb-i şâhân-ı selef ve bu bâbda sagır u kebîr vâfir mü‘ellef derârî-yi medîhalarına sadef olup, nazm:
E‘id zikre ‘Osmân lenâ enne-zekerehü
Hüve'l-miskü mâ-kerrertehü yetedavva‘u576
mefhûmu üzere hasâyis-i zâtiyye  ve mehâyil-i fıtrıyyeleri tetebbû‘ ve istikrâ ile bu mukaddimeye ber-vech-i icmâl zeyl ve ba‘dehû tahrîrine kasd ettiğimiz târîhin bed‘ u şurû‘una meyl olundu.
Ma‘lûm ola ki Hulefâ-i râşidîn rıdvânullâhi te‘âlâ ‘aleyhim ecmaîn hazerâtından sonra basît-i gabrâya zıl-efgen-i ‘adl ü dâd olan Şehriyârân-ı cihân-âbâdın efzal ü eşrefi selâtîn-i âl-i ‘Osmân olduğu vâreste-i şübhe vü gümândır. Silsile-i tâhireleri Nûh-i necî ‘alâ nebiyyinâ ve ‘aleyhi's-salâtü ve's-selâm hazretlerine müntehî olunca, mazbût-i ne-seb-nâme nessâbân-ı rûzgâr ve her biri emâret ü saltanatla kâm-kâr oldukları ve âl-i Büveyh ve Fâtımiyyûn ve sâ’irleri577 gibi meşkûkü'l-asâle olmadıkları, ittifâk-ı mehere-i mü’errihîn ile sübût-yâfte-i ehl-i yakın olmuşdur. Nebiyy-i celîl-i hazret-i İsmâ‘îl'den sonra arz-ı Hicâz'da hayme-nişîn-i emn ü emân olan kabâyilden Benî Cürhüm578 ve

1
2
3
4
5

Kantûra579 beyninde münâferet ve ‘adâvet vukû‘u hasebiyle o havâlîde herc ü merc emâreleri zuhûr ve cümlesinden selb-i râhat u huzûr eyleyüp, Benî Kantûra diyâr-ı Fâris'e hicret ve Mâhân memleketinde nasb-ı çetr-i tavattun ve ikâmet eylediler.
Cedd-i a‘lâ-yı Osmâniyân o kabîle-i celîleden olduğu esahh-ı rivâyet olmağla, âhiru mâ yemlikü emre ümmetî Benû Kantûra580 esr-i sıdk muhbiri üzere istimlâk-i emr-i ümmet ile bunlar mübeşşer ve bedr-i münîr saltanatları, ‘ârıza-i üfûl ü zevâlden masûn olup, dâmen-i kıyâmete dek zîver-i evc-i bekâ olacağları muhakkak ve mukarrerdir.
Tafsîl-i lafz-ı Kantûra: Hüdâvendigâr-ı esbak Sultân Murâd Hân-ı sâlis hazretle-riyçün te’lîf olunan Risâle-i întısâriyye'de581 ve Müsâmere-i hazret-i Muhyiddîn-i ‘Arabî'de mestûrdur. Tâyife-i ‘Arab sevâhil-i Mora'ya Gaydâ ıtlâk eylediklerine nazaran, ibn Ebî Talha ve Muvakkat Mısrî risâlelerinde, yeftahü'l-Gaydâ Mehmed bin „Ab-dullah582 terkîbi karîbü'l‘ahdde Muhsin-zâde'nin Mora'yı fethine işâret-i vâzıha olduğu müsellem-i erbâb-ı hâl ve kütüb-i ehlüllâh bunların ahvâlini şâmil rumûzât ü kinâyât ile mâ-lâ-mâldır.
Devlet-i ‘Abbâsiyye mülk ü583 mâl ve kesret-i ricâl ve füshat-i devlet ve vüs‘at-i memleket ile sahib-i taht ü nigîn ve mahsûd-i mülûk-i pîşîn olmuşlar iken, sadme-i Hülâgû Hânî'den muztarib ve devletleri eyâdî-yi bîgâneye münkalib olup, vak‘a-i fâci‘a-i Timûrî'ye ‘ayn-i ‘ibretle nazar olunsa bu hâdîse-i ‘uzmâdan emerr u eşedd bir musîbet ü belvâ ve niçe584 devletlerin inkırâz ve izmihlâllerine ‘illet-i akvâ olmuşiken, bu devlet-i kâhire o dâhiyeyi def‘ ile hâlet-i ûlâsını ve giderek  emr-i saltanat derece-i kus-vâsını bulup, kefere devletleriyle dahi vukü‘ bulan muhârebâtın ba‘zısında ber-muktezây-ı hükm-i kazâ vü kader hudûs eden mehâlik ü hatardan müte‘essir olmayup, kemâl-i gayret ve hamiyyet ile telâfî-yi mâ-fâte himmet ve tekmîl-i nâmûs-i saltanat ede-geldikleri mesbût-i sahîfe-i ezhân-ı erbâb-ı basîretdir.
Mülûk-i sâlife ihtiyâr-ı te‘azzüz-i nefs ile mânend-i bîve-zenân sâyesinden tersân olarak, ednâ mülke kanâ‘at ve hem-civârları olan akviyây-ı mülûke müdârâ ve ‘ırz-ı furûtenî vü istikânet edüp, havâkm-i ‘Osmâniyye: Câhidû fî sebîlillâhi hakka cihâdih585 emrine her bâr imtisâl ve karîb ü ba‘îd ve za‘îf ü şedîd demeyüp, mücâhede-i ehl-i küfr ü dalâl ile iştiğal ve eser-i, el-cihâdü hilkatî ve hirfetî586 medlûlünü bi'l-gudüvvi ve'l-âsâl587 semîr-i bâl edüp, niçe sanâdîd ve kurûm-i küffârın dârü'l-mülklerini kuvvet-i seyfiyye ile zabt ve mülklerine ilhâk ve şe‘âyir-i İslâmiyye'yi izhâr ile âfitâb-ı nûr-i Muham-medî'yi işrâk etmişlerdir.
Feth-i Kostantıniyye hakkında vârid olan eser sebebi ile ‘uzemây-ı mülûk-i İslâmiyye bu beşârete mazhar olmağa mugrem ü dil-dâde ve bu şâhid-i ‘asîru'l-visâle ‘âşık-ı üftâde olup, bezl-i tâb ü tüvân ve sevk-i ceyş-i girân ile ifrâğ-ı cehd-i bî-pâyân etmişler iken, bu ni‘met-i ‘azîme birine müyesser olmayup, bu Devlet-i ebed-müddet'e mukadder olduğu fahr u mübâhâta sezâ ve mülûke tefevvuk iddi‘âsına dâyir bir ma‘nâdır. Selâtîn-i mâziyenin ‘e‘imme-i müctehidîn ve selef-i sâlihîn haklarında vâki‘ olan cevr ü ezâ ve tahkir u izdirâları ve sâdât-ı kirâm ve sâ’ir588 ‘ulemây-ı a‘lâma olan tahfîf kadar ve habs ü gadr mu‘âmeleleri meşhûr u mütevâtir olup, bu Devlet-i ebediy-yü'l-istimrârın ‘ulemâ ve sâdât haklarında cilve-ger olan i‘tibâr ve rağbet ü meyl ve hürmetleri zâhir olup, şöyle ki ‘ulemâya ta‘yîn-i hudûd u merâtib ve tevcîh-i mehâkim ve menâsıb eylediklerinden gayri Kul lâ-es’elüküm ‘aleyye ecran ille'l-meveddete fi'l-kurbâ589 şânlarında nâzil olan sâdât-ı kirâma ta‘yîn-i vezâyif ve revâtib edüp, cümlesi refâh-ı hâl ve ferâğ-ı bâl ile du‘ây-ı Devlet-i ebed-kıyâma muvâzıb olmuşlardır.
