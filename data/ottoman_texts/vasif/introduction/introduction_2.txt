Fâtih-i memâlik-i ekser-i düvel olan Sultân Selîm-i Evvel
Memleket-i Mısır'da tefer‘un eden Melik Gavri'nin bâ‘is-i îcâd-ı rafz ve ilhâd olan Şâh İsmâ‘îl ile ittihâdını tahkik ve mukaddimât-ı müberhene ve tedbîrât-ı müstahsene ile miyânelerini tefrîk edemeyüp, encâm-ı kâr Mercidâbık nâm mahalde tekabül-i saf-feyn vukû‘uyla câme-i hayâtını temzîk eyledikde, ba‘zı mahallere zabt eylediği evkafı ‘ulemây-ı vakt ilga içün müte‘addid fetvâ vermişler iken, kemâl-i mürüvvet-i Mülûkâne'lerinden evkafları ibka ve idrârât ve vezâyifi verilmek  zımnında emr-i celîli'l-fehvâ i‘tâ bu hâssa dahi sâ’ir590 devletlerde bulunmadığı gün gibi zâhir ü hüveydâdır.
Haremeyn-i şerîfeyne etdikleri ta‘zîm ü tevkır ve o mübârek buk‘alarda emr-i binâya ve icrây-ı mâye refte refte sarf eyledikleri mâl-ı vefîrden başka e‘imme vü hu-tebâ ve fukarâ vü zu‘afâ ve mücâvirîn ü mesâkîne beher sâl irsâl eyledikleri emvâl ü gılâl ve deryây-ı ‘atâlarından guref içün her sene Âsitâne-i sa‘âdetlerine vürûd eden sâdât ve erbâb-ı hâcâta verdikleri kisvet ve dînâr ve Şâm havâlîsinden ve âhar mahallerden tertîb buyurdukları vezâyif-i bîş-şumâr-ı nâ-güncâ-yı havsala-i muhâsibân-ı rûzgârdır.
Hazâyin ü emvâl ve masraf hatt ü tirhâl cihetleriyle dahi mülûk-i sâlifeye te-favvukları derkâr ve senevî sunûf-i askerîye yalnız on iki bin kîseye karîb mevâcib verdikleri, muhayyer-i ‘ukul-i uli'l-ebsârdır. Mülûk-i Mısriyye'den Ahmed bin Tolun ve si‘at-i mülk ile beyne'n-nâs kadri efzûn ve müddet-i medîd taht-gâhı Mısır'da emr u hükmü nefâze-makrûn iken, ba‘de'l-vefât iki küre yüz bin altûn terk eylediğini müverrihler, nâdire-i zemândan ta‘dâd etmişlerdir. Devlet-i ebed-müddet vüzerâsının ve ‘ummâl ve tüccarının bundan ziyâde şey‘i terk eyledikleri hezâr bâr sâmi‘a-güzâr ol-muşdur. Bin seksen târîhinde Özbek Hânı'ndan Devlet-i ‘aliyye'ye elçi gelüp, Tersâne-i ‘âmire'yi temâşâ eyledikde, mesârif-i donanma bu vakte nisbetle ekall-i kalîl iken, —Devletimizin îrâdı bu donanma mesârıfına vefâ etmez” dediği menkuldür. Hülâsa-i kelâm bu devlet-i ebed-kıyâmın mehâsini kalem ile ta‘bîr ve lisân ile takrîr mümkin olmayup, bir nebzesiyle iktifâ ve hayru'l-kelâmi mâ-kalle ve delle591 tarîkasına iktifâ olundu.
